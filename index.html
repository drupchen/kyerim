<!-- Last updated for Version 2.1 -->

<!DOCTYPE html>
<html lang="en">
  <head>
    <meta http-equiv="Content-Type" content="text/html; charset=utf-8" />
    <meta name="viewport" content="width=device-width, initial-scale=1.0" />
    <title>བསྐྱེད་རིམ།</title>
    <link rel="stylesheet" href="css/hyperaudio-lite-player.css" />
    <link rel="stylesheet" href="https://fonts.googleapis.com/css?family=Jomolhari" />
    <link rel="stylesheet" href="https://fonts.googleapis.com/css2?family=Inter:wght@300;400;500;600;700&display=swap" />
    <script src="https://cdnjs.cloudflare.com/ajax/libs/velocity/1.5.0/velocity.js"></script>
    <style>
      :root {
        --primary-color: #4f6fa7; /* Softer blue */
        --secondary-color: #475569;
        --accent-color: #d48b4e; /* Soft amber/gold */
        --background-color: #f7fafc;
        --text-color: #23272f;
        --light-gray: #f5f6fa;
        --border-color: #e2e8f0;
        --hover-color: #e3e7ee;
        --timecode-bg: #f9f5e7;
        --timecode-text: #d48b4e;
        --active-bg: #f7f3e7;
        --active-highlight: #d4a94e;
        --card-shadow: 0 4px 16px rgba(79, 111, 167, 0.07), 0 1.5px 4px rgba(0, 0, 0, 0.06);
      }

      * {
        box-sizing: border-box;
        margin: 0;
        padding: 0;
      }

      body {
        font-family: 'Inter', -apple-system, BlinkMacSystemFont, 'Segoe UI', Roboto, Oxygen, Ubuntu, Cantarell, sans-serif;
        line-height: 1.7;
        color: var(--text-color);
        background-color: var(--background-color);
        padding: 0;
        margin: 0;
        min-height: 100vh;
        font-size: 1.07rem;
        letter-spacing: 0.01em;
      }

      .container {
        width: 100%;
        max-width: 1024px;
        margin: 0 auto;
        padding: 2rem 1rem;
      }

      @media (max-width: 768px) {
        .container {
          padding: 1.5rem 1rem;
        }
      }

      header {
        margin-bottom: 3rem;
        text-align: center;
        padding: 1.5rem 0;
      }

      h1 {
        font-size: 2.7rem;
        font-weight: 800;
        margin-bottom: 1.1rem;
        color: var(--secondary-color);
        letter-spacing: -0.025em;
        text-shadow: 0 2px 8px rgba(79, 111, 167, 0.05);
      }

      h2 {
        font-size: 2rem;
        font-weight: 700;
        margin: 2.5rem 0 1.2rem;
        color: var(--secondary-color);
        border-bottom: 2px solid var(--border-color);
        padding-bottom: 0.6rem;
        letter-spacing: -0.012em;
      }

      h3 {
        font-size: 1.35rem;
        font-weight: 500;
        margin: 1.75rem 0 0.75rem;
        color: var(--secondary-color);
        letter-spacing: -0.01em;
      }

      audio {
        width: 100%;
        margin: 1rem 0 0;
        border-radius: 21px;
        box-shadow: var(--card-shadow);
        height: 40px;
        transition: all 0.3s ease;
      }

      audio:focus,
      audio:hover {
        box-shadow: 0 6px 12px rgba(0, 0, 0, 0.05), 0 3px 6px rgba(0, 0, 0, 0.08);
        transform: translateY(-1px);
      }

      /* Audio player styling */

      /* Session links styling */
      /* Table of contents styling */

      .toc-section {
        background-color: #fff;
        border-radius: 18px;
        padding: 1.5rem 1.25rem;
        margin: 2rem 0;
        box-shadow: var(--card-shadow);
        border: 1.5px solid var(--border-color);
        transition: box-shadow 0.2s, border-color 0.2s;
      }

      .toc-section:last-child {
        margin-bottom: 0;
      }

      .toc-section-title {
        font-size: 1.22rem;
        font-weight: 700;
        color: var(--secondary-color);
        margin-bottom: 1.3rem;
        padding-bottom: 0.35rem;
        border-bottom: 1.5px solid var(--border-color);
        letter-spacing: 0.01em;
      }
      .toc-section-title .tibetan {
        font-size: 1.5em;
        line-height: 1.3em;
      }

      .toc-section-subtitle {
        font-size: 0.9rem;
        opacity: 0.6;
      }

      /* Session links styling */
      .session-links {
        display: flex;
        flex-wrap: wrap;
        align-items: center;
        gap: 0.35rem;
        padding: 1rem 0;
        border-bottom: 1px solid var(--light-gray);
      }
      .session-links:first-child {
        padding-top: 0;
      }
      .session-links:last-child {
        border-bottom: 0;
        padding-bottom: 0;
      }

      /* Section dividers */
      .section-divider {
        margin: 8rem 0;
        border: 0;
        height: 1px;
        background-image: linear-gradient(to right, transparent, var(--border-color), transparent);
      }

      .session-links a {
        text-decoration: none;
        color: var(--primary-color);
        font-size: 0.8rem;
        font-weight: 600;
        padding: 0.3rem 0.7rem 0.3rem 1rem;
        border-radius: 9999px;
        background-color: var(--light-gray);
        transition: all 0.18s;
        display: inline-flex;
        align-items: center;
        box-shadow: 0 1.5px 5px rgba(79, 111, 167, 0.08);
        width: fit-content;
        gap: 0.7rem;
      }

      .session-links a:hover {
        background-color: var(--hover-color);
        box-shadow: 0 4px 12px rgba(212, 169, 78, 0.11);
      }

      .timecode {
        display: inline-flex;
        align-items: center;
        justify-content: center;
        background-color: var(--timecode-bg);
        color: var(--timecode-text);
        font-size: 0.875rem;
        font-weight: 500;
        padding: 0.25rem 0.75rem;
        border-radius: 9999px;
        margin-left: 0.5rem;
        font-family: 'Inter', sans-serif;
        letter-spacing: 0.02em;
      }

      .session-links .tibetan {
        font-size: 15pt;
        color: #1d458c;
        display: block;
        text-align: center;
        margin-bottom: 0.1em;
        white-space: nowrap;
      }
      .session-links .english {
        font-family: 'Inter', sans-serif;
        display: block;
        text-align: center;
        margin-bottom: 0.05em;
      }

      .session-links .human-time {
        font-size: 0.8rem;
        font-weight: 600;
        color: var(--accent-color);
        background-color: var(--timecode-bg);
        padding: 0.22rem 0.7rem;
        border-radius: 9999px;
        min-width: 3.3rem;
        text-align: center;
        display: inline-block;
        letter-spacing: 0.01em;
        box-shadow: 0 1.5px 4px rgba(212, 169, 78, 0.07);
      }

      .tibetan {
        font-family: Jomolhari, serif;
        font-weight: normal;
      }

      .tibetan-no-recording {
        font-family: Jomolhari, serif;
        font-weight: normal;
        color: Gray;

      }

      h2 {
        margin-top: 2em;
      }

      h2 span.tibetan {
        font-size: 1em;
        display: block;
        line-height: 1.3em;
      }

      /* Improve spacing for timecodes in transcript */
      .hyperaudio-transcript .timecode {
        position: relative;
        top: 10px;
        display: inline-flex;
        justify-content: center;
        min-width: 3.5rem;
        margin: 0 5px;
        padding: 0 !important;
        vertical-align: top;
      }

      /* Transcript styling */
      .hyperaudio-transcript {
        resize: vertical;
        overflow-y: auto;
        max-height: 500px;
        width: 100%;
        scrollbar-gutter: stable;
        position: relative;
        border: 1.5px solid var(--border-color);
        border-radius: 6px;
        padding: 2.1rem 1.2rem;
        background-color: #fff;
        margin: 1.3rem 0 2.7rem;
        font-family: Jomolhari, serif;
        font-size: 1.6rem;
        line-height: 1.85;
        box-shadow: var(--card-shadow);
        transition: box-shadow 0.3s, border-color 0.2s;
      }

      .hyperaudio-transcript a {
        border-radius: 6px;
        cursor: pointer;
        transition: all 0.2s;
      }
      .hyperaudio-transcript a:hover {
        background: var(--hover-color);
        border-color: var(--primary-color);
      }
      .hyperaudio-transcript a.active {
        background-color: #d9f3fc !important;
        border-color: #d9f3fc !important;
      }

      /* Custom scrollbar for modern look */
      .hyperaudio-transcript::-webkit-scrollbar {
        width: 8px;
      }

      .hyperaudio-transcript::-webkit-scrollbar-track {
        background: var(--light-gray);
        border-radius: 8px;
      }

      .hyperaudio-transcript::-webkit-scrollbar-thumb {
        background-color: var(--border-color);
        border-radius: 8px;
      }

      .hyperaudio-transcript::-webkit-scrollbar-thumb:hover {
        background-color: var(--secondary-color);
      }

      .hyperaudio-transcript p > .active {
        background-color: rgba(59, 130, 246, 0.2);
        text-decoration: var(--active-highlight) underline;
        text-decoration-thickness: 2px;
        box-shadow: 0 1px 2px rgba(0, 0, 0, 0.05);
      }

      .hyperaudio-transcript p > .unread:not(.active) {
        opacity: 0.7;
      }

      #clipboard-text {
        font-family: Jomolhari, monospace;
        padding: 0.75rem;
        background-color: var(--light-gray);
        border-radius: 4px;
        margin: 0.5rem 0;
      }

      #clipboard-confirm {
        font-size: 0.875rem;
        color: var(--accent-color);
        margin-top: 0.5rem;
      }

      /* Tibetan text styling - preserving original fonts */
      [lang='bo'] {
        font-family: Jomolhari, serif;
      }

      /* unvisited link */
      a:link {
        color: black;
        text-decoration: none;
      }

      /* visited link */
      a:visited {
        color: green;
      }

      /* mouse over link */
      a:hover {
        color: blue;
        text-decoration: underline;
      }

      /* selected link */
      a:active {
        color: blue;
      }
    </style>
  </head>
  <body>
<body>
  <div class="toc-section">
Beginning of session 1:
<a href="sessions/transcript_1.html#hypertranscript1=0.00,25.02"><span class="tibetan"><span class="toc-section-title">བསྐྱེད་རིམ་སྤྱིའི་རྣམ་པར་བཞག་པ་ཉུང་གསལ་གོ་བདེར་བརྗོད་པ་རབ་གསལ་ནོར་བུའི་མེ་ལོང་ཞེས་བྱ་བ་བཞུགས་སོ། ན་མོ་གུ་རུ་དྷཱེ་བ་དྷཱ་ཀི་ནཱི་ཡེ། །</span></span></a><br><br>


<a href="sessions/transcript_1.html#hypertranscript1=25.02,61.94"><span class="tibetan">གང་མཚན་ཐོས་དང་དྲན་པས་ཀྱང་། །རྡོ་རྗེ་ཡེ་ཤེས་བསྐྱེད་མཛད་པ། །བླ་མ་ལྷག་པའི་ལྷ་མཆོག་ལ། །བཏུད་ནས་བསྐྱེད་རིམ་མདོ་ཙམ་བརྗོད། །</span></a>
<a href="sessions/transcript_1.html#hypertranscript1=61.94,102.75"><span class="tibetan">དེ་ལ་འདིར་རྒྱལ་བ་རྡོ་རྗེ་འཆང་ཆེན་པོས་གདུལ་བྱ་སེམས་ཅན་གྱི་སྐལ་པ་དང་འཚམས་པར་ཆོས་སྒོ་བསམ་གྱིས་མི་ཁྱབ་པ་ཞིག་གསུངས་པ་ཀུན་གྱི་སྐྱེལ་སོནི་འབྲས་བུ་གསང་ཆེན་རྡོ་རྗེ་ཐེག་པ་ཉིད་ཡིན་ལ། དེའི་ལམནི་ཐབས་བསྐྱེད་པའི་རིམ་པ་དང་། ཤེས་རབ་རྫོགས་པའི་རིམ་པ་གཉིས་སུ་ངེས་པ་ལས། འདིར་རིམ་དང་པོ་བསྐྱེད་རིམ་གྱི་གོ་དོན་དང་སྒོམ་ཚུལ་ཆོ་གའི་འབྲེལ་དང་སྦྱར་ཏེ། གང་ཟག་ལས་དང་པོ་པ་རྣམས་ལ་ཕན་པའི་བསམ་པས་ལུང་འདྲེན་དང་བཤད་ཡམ་སོགས་བོར་ནས། ཤིན་ཏུ་ཉུང་གསལ་གོ་བདེར་བརྗོད་པ་ལ། </span></a>
<a href="sessions/transcript_1.html#hypertranscript1=102.75,180.07"><span class="tibetan">སྤྱིར་རྡོ་རྗེ་ཐེག་པ་ནི་ཐེག་པ་ཆེན་པོའི་ཡང་ཆེན་པོར་གྱུར་པ་ཡིན་པས་ན་ཐེག་ཆེན་གྱི་བསམ་སྦྱོར་ལ་གནས་པ་གཞིར་བཞག་ཏུ་དགོས་པས།ཐོག་མ་ནས་ཅི་བྱུང་གང་བྱུང་མེད་པར་སྔགས་སུ་ཞུགས་རློམས་དང་བསྙེན་བསྒྲུབ་སོགས་བྱས་ལོ་བགྱིས་པས་ཆོག་པར་མི་འཛིན་པར་འདི་ལྟར་བསམ་པར་བྱ་སྟེ། </span></a>
<a href="sessions/transcript_1.html#hypertranscript1=180.07,240.60"><span class="tibetan">ཡང་ཡང་རྙེད་དཀའ་ཞིང་ཕན་ཐོག་ཆེ་བའི་དལ་འབྱོར་གྱི་མི་ལུས་རིན་པོ་ཆེ་ལན་གཅིག་ཐོབ་ཏུ་ཟིན་ཀྱང་ཡུན་རིང་མི་སྡོད་པས་འཆི་བའི་ཆོས་ཅན་ལས་མ་འདས། </span></a>
<a href="sessions/transcript_1.html#hypertranscript1=240.60,289.06"><span class="tibetan">དེ་ཡང་ནམ་འཆི་དང་འདིར་འཆིའི་ངེས་པ་མེད། འཆི་བའི་རྐྱེན་མང་འཚོ་བའི་རྐྱེན་ཉུང་། དེས་ཀྱང་འཆི་རྐྱེན་བྱེད་པ་མང་། འཆི་བ་དེ་ཐོག་བབ་ཏུ་བྱུང་ན་སུས་ཀྱང་བཟློག་མི་ནུས། འཆི་བའི་ཚེ་རང་གི་རྗེས་སུ་འབྲང་བནི་ལས་དཀརནག་གཉིས་མ་གཏོགས་གཞན་གང་ཡང་མེད། </span></a>
<a href="sessions/transcript_1.html#hypertranscript1=289.06,331.65"><span class="tibetan">ཟག་བཅས་མི་དགེ་བའི་ལས་ཀྱི་རྣམ་སྨིན་ངན་སོང་དུ་འཕང་ན་ཚ་གྲང་བཀྲེས་སྐོམ་བཀོལ་སྤྱོད་སོགས་ཀྱི་སྡུག་བསྔལ་མཐའ་མེད། གལ་ཏེ་ཟག་བཅས་དགེ་བས་མཐོ་རིས་ཀྱི་གནས་རྣམས་སུ་འཕངས་ཀྱང་རྟག་མི་ཐུབ་སྟེ་ནམ་ཞིག་འགྱུར་དང་འདུ་བྱེད་ལས་མ་འདས། </span></a>
<a href="sessions/transcript_1.html#hypertranscript1=331.65,381.39"><span class="tibetan">དེས་ན་སྲིད་པའི་གནས་རིས་གང་དུ་སྐྱེས་ཀྱང་སྡུག་བསྔལ་གསུམ་གྱི་རང་བཞིན་ལས་བདེ་བའི་གོ་སྐབས་ཅུང་ཟད་ཀྱང་མེད་པས། ད་རེས་ཡར་འགྲོ་མར་འགྲོའི་ས་མཚམས། འདུན་མ་གཏན་ལེགས་དང་གཏན་ཉེས་ཀྱི་སྐབས་འདིར། </span></a>
<a href="sessions/transcript_1.html#hypertranscript1=381.39,429.85"><span class="tibetan">ཚེ་འདིའི་བདེ་སྡུག་རྒྱལ་ཕམ་སྐྱིད་སྡུག་ཅི་བྱུང་ནའང་བྱུང་དགོས་པ་མེད་གཏན་དུ་སྡུག་བསྔལ་ལས་ཐར་པའི་རྣམ་གྲོལ་གྱི་འབྲས་བུ་ཐོབ་པ་ཞིག་མི་བྱེད་རེ་སྙམ་དུ་ཞེ་ཐག་པ་ནས་ངེས་འབྱུང་གི་བློ་ཞིག་སྐྱེ་བ་མེད་ན་ཐེག་ཆེན་ལྟ་ཅི། ཐེག་དམན་གྱི་ལམ་མཚན་ཉིད་པར་ཡང་མི་འགྱུར། </span></a>
<a href="sessions/transcript_1.html#hypertranscript1=429.85,479.09"><span class="tibetan">དེའི་སྟེང་དུ་ཐེག་པ་ཆེན་པོ་པ་རྣམས་ལ་ནི་གཞན་ཕན་གྱི་ལྷག་པའི་བསམ་པ་ཉིད་གལ་ཆེ་བས། འདི་ལྟར་ནམ་མཁའི་མཐའ་དང་མཉམ་པའི་སེམས་ཅན་དགྲ་གཉེན་རིས་སུ་མ་ཆད་པ་འདི་ཐམས་ཅད་ཚེ་རབས་སྔ་མར་ཕ་མ་དང་གཉེན་གྱིས་འབྲེལ་བའི་དྲིན་ཆེན་ཤ་སྟག་སྟེ། </span></a>
<a href="sessions/transcript_1.html#hypertranscript1=479.09,540.28"><span class="tibetan">འདི་ཐམས་ཅད་འདོད་པ་བདེ་བ་འདོད་ཀྱང་ཐབས་ལ་མི་མཁས་པའི་དབང་གིས་རྟག་པར་སྡུག་བསྔལ་གྱི་རྒྱུ་འབྲས་ལ་འཁོར་མོ་ཡུག་ཏུ་སྤྱོད་པ་འདི་རྣམས་སྙིང་རེ་རྗེ། འདི་རྣམས་བདེ་བ་དང་ལྡན། སྡུག་བསྔལ་དང་བྲལ་ཏེ་མྱུར་དུ་བླ་ན་མེད་པ་རྫོགས་པའི་སངས་རྒྱས་ཀྱི་གོ་འཕང་ཐོབ་ན་ཅི་མ་རུང༌། </span></a>
<a href="sessions/transcript_1.html#hypertranscript1=540.28,592.23"><span class="tibetan">དེའི་ཚུལ་ལ་བདག་གཅིག་པུས་ཅི་ནས་ཀྱང་འགོད་པར་བྱ། འོན་ཀྱང་དེའི་ནུས་པ་བདག་གི་རྫོགས་པའི་སངས་རྒྱས་ཀྱི་གོ་འཕང་དེ་དུས་མྱུར་བ་ཉིད་དུ་ཅི་ནས་ཀྱང་ཐོབ་པར་བྱ། དེའི་ཆེད་དུ་མདོ་སྔགས་ཀྱི་ལམ་གྱི་ཟབ་གནད་རྣམས་འགལ་མེད་གཅིག་ཏུ་དྲིལནས་ཉམས་སུ་བླང་བར་བགྱིའོ་སྙམས་པའི་ཀུན་སློང་དང་</span></a>
<a href="sessions/transcript_1.html#hypertranscript1=592.23,681.80"><span class="tibetan">ཀུན་སྤྱོད་ཀྱི་ཁྱད་པར་ལ་གནས་པ་འདི་གལ་ཆེ་བས་ཡང་ནས་ཡང་དུ་རང་གི་རྒྱུད་ལ་སྦྱར་ཏེ་སྒོམ། རྟག་ཏུ་དྲན་པ་དང་ཤེས་བཞིན་བརྟེན། དེའི་འགལ་ཟླ་རང་དོན་ཡིད་བྱེད་ཀྱི་བློ་སྤངས། སྒོ་གསུམ་གྱི་བརྩོན་པ་མཐའ་དག་རྟག་པར་གཞན་ཕན་དུ་འགྱུར་ཞིང་བྱང་ཆུབ་ཆེན་པོའི་རྒྱུར་བསྒྱུར་ཤེས་པ་ཞིག་མེད་ན་ནམ་ཡང་ཐེག་ཆེན་གྱི་གྲལ་དུ་མི་ཚུད། </span></a>
<a href="sessions/transcript_1.html#hypertranscript1=681.80,722.97"><span class="tibetan">ང་ཐེག་པ་ཆེན་པོ་པ་ཡིན་ཞེས་ཁས་བླངས་པ་ཙམ་གྱིས་ཅིའང་མི་རུང་བས་ཐོག་མར་འདི་ཁོ་ན་བློ་འབྱོངས་པ་གཅོས་སོ། དེ་ལྟ་བུའི་ཐེག་ཆེན་གྱི་བསམ་སྦྱོར་ལ་གནས་པའི་གང་ཟག་དེ་འབྲས་བུ་གསང་སྔགས་རྡོ་རྗེ་ཐེག་པ་ལ་འཇུག་པའི་ཚེ། ཐོག་མར་སྨིན་བྱེད་ཀྱི་དབང་ཐོབ་དགོས། དེ་མ་ཐོབ་ན་ཉན་པ་ཙམ་ཡང་མི་དབང་ན་སྒྲུབ་པ་སོགས་ལྟ་ཅི། དབང་དེ་ཡང་ཐོབ་པ་ཙམ་གྱིས་མི་ཆོག་དེའི་སྲོག་དམ་ཚིག་ལ་གནས་དགོས། </span></a>
<a href="sessions/transcript_1.html#hypertranscript1=722.97,763.25"><span class="tibetan">དེ་ལ་མ་གནས་ན་གང་ཙམ་གྱི་འབྲས་བུ་ཕྱིན་ཅི་ལོག་ཏུ་འགྱུར་བས་ཚེ་འདིར་བཀྲ་མི་ཤིས་ཤིང་ཕྱི་མ་རྡོ་རྗེའི་དམྱལ་བ་ལས་འགྲོ་ས་གཞན་མེད་ཚུལ་བཞིན་བསྲུང་ནུསན་མ་སྒོམ་ཀྱང་སྐྱེ་བ་བདུནན་གྲོལ་བར་གསུངས། །</span></a>
<a href="sessions/transcript_1.html#hypertranscript1=763.25,813.33"><span class="tibetan">དེའི་རྩ་བ་ཡང་བླ་མའི་སྐུ་གསུང་ཐུགས་ཀྱི་དམ་ཚིག་དང་མི་འགལ་བར་བྱ་བ་ཡིན། རྟག་ཏུ་བླ་མ་ལ་གསོལ་བ་འདེབས་ནུསན་བྱིན་རླབས་ངང་གིས་འཇུག །ཉམས་རྟོགས་ཡོན་ཏན་ཐམས་ཅད་དབྱར་དུས་ཀྱིས་ཆུ་དྲོས་པ་བཞིན་འོང་། </span></a>
<a href="sessions/transcript_1.html#hypertranscript1=813.33,873.02"><span class="tibetan">ཐེག་པ་ཆེན་པོའི་ལམ་གྱི་ཡོན་ཏན་ཆེ་སྐྱེ་ཆུང་སྐྱེ་ཐམས་ཅད་བླ་མ་དགེ་བའི་བཤེས་གཉེན་ལ་རག་ལས་པར་གསུངས། དངོས་གཞིའི་བསྐྱེད་བཟླས་རྫོགས་གང་བསྒོམས་ཀྱང་དེ་ཉིད་བླ་མའི་སྐུ་གསུང་ཐུགས་ཀྱི་རྣམ་རོལ་དུ་ཤེས་པར་བྱེད་པ་འདི་གལ་ཆེའོ། </span></a>
<a href="sessions/transcript_1.html#hypertranscript1=873.02,917.25"><span class="tibetan">དེ་ལྟར་ངེས་འབྱུང་བྱང་སེམས་མོས་གུས་སྐལ་བས་མ་འཕངས་པ་དག་ལམ་རིམ་གཉིས་ཀྱི་རྣལ་འབྱོར་ལ་བརྩོན་པར་བྱེད་པ་ལ།ཐོག་མར་གཞི་ལམ་འབྲས་བུའི་རྒྱུད་གསུམ་གྱི་རྣམ་བཞག་ལ་གོ་མྱོང་ཅི་རིགས་མ་བསྐྱེད་པའི་ཐབས་མེད་དེ་མདའ་འཕེན་པ་ལ་ཐོག་མར་འབེན་ངེས་དགོས་པ་བཞིན་ནོ། </span></a>
<a href="sessions/transcript_1.html#hypertranscript1=917.25,940.26"><span class="tibetan">དེའི་ཚུལ་རྒྱས་པ་ནི་ངེས་དོན་གྱི་མདོ་རྒྱུད་ཟབ་མོ་དགོངས་འགྲེལ་མན་ངག་གི་ཡི་གེ་རྣམས་དང་། ཞིབ་པར་བླ་མ་མཚན་ལྡན་བརྒྱུད་པའི་མན་ངག་དང་ལྡན་པའི་ཞལ་ལས་ཤེས་པར་བྱ་བ་ལས་འདིར་ཡི་གེ་ཉུང་ངུས་མཚོན་པར་མི་ནུས་མོད། </span></a>
<a href="sessions/transcript_1.html#hypertranscript1=940.26,970.15"><span class="tibetan">ལས་དང་པོ་པ་རྣམས་ལ་གོ་གཞི་སྐྱེད་བྱེད་ས་བོན་ཙམ་ཞིག་སྨོས་ན། དེ་ཡང་སྦྱང་གཞི་ནི་མདོ་སྔགས་ཐུན་མོང་དུ་གྲགས་པ་ལྟར་ན་ཆོས་ཉིད་དེ་བཞིན་ཉིད་དམ་བདེ་བར་གཤེགས་པའི་སྙིང་པོ་ཉིད་དོ། </span></a>
<a href="sessions/transcript_1.html#hypertranscript1=970.15,1063.34"><span class="tibetan">འདིའི་རང་བཞིན་ནམ་མཚན་ཉིད་ནི་རྒྱལ་བའི་བཀའ་འཁོར་ལོ་བར་པ་ནས། གནས་ལུགས་རྣམ་ཐར་གསུམ་ལྡན་ངོ་བོ་སྟོང་ཕྱོགས་ནས་གཏན་ལ་འབེབས་པར་མཛད་ཅིང་། བཀའ་འཁོར་ཕྱི་མར་ཟག་པ་མེད་པའི་ཡོན་ཏན་གྱི་ཆོས་དང་རྣམ་དབྱེར་མེད་པའི་འོད་གསལ་བའི་ཡེ་ཤེས་སྣང་ཕྱོགས་ཀྱི་ཆ་ནས་སྟོན་པར་མཛད་པ་ཡིན་ལ། </span></a>
<a href="sessions/transcript_1.html#hypertranscript1=1063.34,1241.22"><span class="tibetan">སྔགས་སུ་དེ་གཉིས་ཟུང་འཇུག་བརྗོད་བྲལ་ལྷན་ཅིག་སྐྱེས་པའི་ཡེ་ཤེས་རང་སེམས་འོད་གསལ་གཉུག་མའི་རྡོ་རྗེ་སེམས་སུ་སྟོན་པར་མཛད་པ་སྟེ། དེ་ཡང་དོན་གྱི་ཨེ་ཝཾ་རྣམ་ཀུན་མཆོག་གི་སྟོང་ཉིད་དང་མཆོག་ཏུ་མི་འགྱུར་བའི་བདེ་བ་ཆེན་པོ་ཟུང་དུ་འཇུག་པའི་ཡེ་ཤེས་ཆ་མེད་ཀུན་འགྲོ་ཁྱབ་པའི་བདག་ཉིད་ངོ་བོ་འཇིག་བྲལ་ལས་འདས་པའི་རང་བཞིན་འདུས་མ་བྱས་ཉིད་ལ་སྦྱངས་གཞིར་བྱས་ཏེ། </span></a>
<a href="sessions/transcript_1.html#hypertranscript1=1241.22,1328.85"><span class="tibetan">དེ་ལས་ཤར་བའི་རྩལ་སྣང་ཐམས་ཅད་ཀྱང་། རྒྱུ་སེམས་ཅན་གྱི་སྐབས་སུ་མ་དག་འཁྲུལ་བའི་སྣང་བ་དང་། </span></a>
<a href="sessions/transcript_1.html#hypertranscript1=1328.85,1428.91"><span class="tibetan">ལམ་རྣལ་འབྱོར་པའི་སྐབས་སུ་དག་མ་དག་གཉིས་ཚོགས་ཉམས་ཀྱི་སྣང་བ་དང་།འབྲས་བུ་སངས་རྒྱས་ཀྱི་གནས་སྐབས་སུ་ཤིན་ཏུ་རྣམ་དག་སྐུ་དང་ཡེ་ཤེས་ཀྱི་རང་བཞིན་དུ་འཆར་བས་ན། གནས་སྐབས་སྣང་ཚུལ་དུ་ཇི་ལྟར་ཡང་རུང་། </span></a>
<a href="sessions/transcript_1.html#hypertranscript1=1428.91,1440.17"><span class="tibetan">གནས་ཚུལ་ཡང་དག་མཐར་ཐུག་པ་ནི་མིག་སྐྱོན་དག་པས་དུང་གི་ཁ་དོག་དཀར་པོར་མཐོང་བ་བཞིན་སྒྲིབ་པ་རྣམ་པར་དག་པ་སངས་རྒྱས་ཀྱི་སྤྱན་གྱིས་ཇི་ལྟར་གཟིགས་པ་བཞིན་དག་པ་རབ་འབྱམས་ལྷ་ཡི་འཁོར་ལོ་ཡེནས་གནས་པར་འདོད་དོ། </span></a>
<a href="sessions/transcript_1.html#hypertranscript1=1440.17,1538.56"><span class="tibetan">སྦྱང་བྱ་ནི། དེ་ལྟར་སྙིང་པོའི་རང་བཞིན་གདོད་མ་ནས་རྣམ་པར་དག་ཅིང་ངོ་བོ་དུས་གསུམ་འཕོ་འགྱུར་དང་བྲལ་ཡང་།དེ་ལྟར་མ་རྟོགས་པའི་དབང་གིས་རྩལ་སྣང་ལ་བདག་ཏུ་བཟུང་སྟེ་ཕྱིན་ཅི་ལོག་ཏུ་ཞེན་པའི་མཐུ་བརྟས་པ་ལས་འཁྲུལ་སྣང་གློ་བུར་དུ་བྱུང་སྟེ་དཔེར་ན་ཉི་མ་སྤྲིན་གྱིས་བསྒྲིབ་པ་བཞིན་དུ་</span></a>
<a href="sessions/transcript_1.html#hypertranscript1=1538.56,1823.08"><span class="tibetan">སྙིང་པོའི་རང་ཞལ་བསྒྲིབས་ནས་གནས་དོན་ལུས་ཀྱི་སྣང་བ་མུ་མཐའ་མེད་པར་ཤར་བ་སྟེ་ཀུན་འབྱུང་ལས་ཉོན་དང་ཟག་བཅས་འབྲས་རྒྱུར་གྱི་ཆ་མདོརན་མདོ་སྔགས་སོ་སོའི་རང་ལམ་གྱི་རྒྱུན་མཐའི་ཡེ་ཤེས་ཀྱིས་གཞོམ་བྱ་ཤིན་ཏུ་ཕྲ་བའི་ཆ་བཅས་མེད་སྣང་གློ་བུར་གྱི་སྒྲིབས་པ་ཕྲ་རག་རྣམས་ཡིན། </span></a>
<a href="sessions/transcript_1.html#hypertranscript1=1823.08,1873.38"><span class="tibetan">དེ་ལས་སྔགས་ཀྱི་སྐབས་འདིར་བསྐྱེད་རིམ་གྱིས་སྦྱང་བྱ་ནི་རིག་པའི་ཆ་དང་། ཤིན་ཏུ་ཕྲ་བ་སྣང་གསུམ་གྱི་འཕོ་སྒྲིབ་སོགས་ནི་རྫོགས་རིམ་གྱིས་སྦྱང་བར་བྱའོ། </span></a>
<a href="sessions/transcript_1.html#hypertranscript1=1873.38,1924.79"><span class="tibetan">སྦྱོང་བྱེདནི་སྤྱིར་ཐེག་ཆེན་གྱི་དགེ་རྩ་ཆེ་ཕྲ་གང་རུང་རིགས་ཁམས་ཀྱི་སྒྲིབ་བྱེད་གློ་བུར་བའི་དྲི་མ་རྣམས་སྦྱོང་བྱེད་ཀྱི་ཐབས་སམ་བྲལ་རྒྱུར་འགྱུར་མོད་ཀྱི། འདིར་ནི་འབྲས་བུ་གསང་སྔགས་ཀྱི་དབང་དུ་བྱས་ཏེ། </span></a>
<a href="sessions/transcript_1.html#hypertranscript1=1924.79,2018.67"><span class="tibetan">སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཡེ་ནས་སངས་རྒྱས་པའི་རང་བཞིན་དག་མཉམ་བདེན་པ་དབྱེར་མེད་ལྷག་པའི་ཆོས་སྐུ་ཆེན་པོ་ལས་མི་འདའ་བའི་ཚུལ་ལྟ་བསཐག་བཅད་ནས་ཚུལ་དེ་དང་རྣམ་པ་མཐུན་པའི་ཐབས་ཤེས་བསྐྱེདརྫོགས་ཀྱི་ལམ་རིམ་པ་གཉིས་པོ་ལ་བརྩོན་པར་བྱེད་པའོ། </span></a>
<a href="sessions/transcript_1.html#hypertranscript1=2018.67,2065.20"><span class="tibetan">སྦྱངས་འབྲས་ནི། དེ་ལྟར་ལམ་ལ་གོམས་པ་མཐར་ཕྱིན་པས་མེད་སྣང་གློ་བུར་གྱི་སྒྲིབ་པ་སྤྲིན་ལྟ་བུ་དེ་ལས་གྲོལ་ནས་དག་པ་གཉིས་ལྡན་གྱི་ངོ་བོར་གནས་གྱུར་པ་སངས་རྒྱས་སྐུ་གསུམ་གྱི་བདག་ཉིད་དེ་གཞི་ལ་གནས་པའི་ཡོན་ཏན་མཐའ་དག་མངོན་གྱུར་དུ་སྣང་བ་བྲལ་བའི་འབྲས་བུའོ། </span></a>
<a href="sessions/transcript_1.html#hypertranscript1=2065.20,2109.79"><span class="tibetan">དེའི་ཕྱིར་ཆོས་ཉིད་ངོ་བོའི་གནས་ཚུལ་དབང་བཙན་དུ་བྱསན། གཞི་ལམ་འབྲས་བུའི་གནས་སྐབས་གང་ལའང་རང་གི་ངོ་བོ་འགྱུར་བ་མེད་པས་རྟག་ཏུ་བྲི་གང་བསལ་བཞག་དང་བྲལ་བར་གནས་པ་ཡིན་ལ། དེར་མ་ཟད་ཀུན་རྫོབ་འཁོར་བའི་ཆོས་རྣམས་ཀྱང་མེད་སྣང་གློ་བུར་བ་སྔོན་མེད་ཕྱིས་མེད་པར་འདིར་བག་ཆགས་ཀྱི་དབང་གིས་མེད་བཞིན་སྣང་བའི་འཁྲུལ་སྣང་སྟོང་གཟུགས་ཏེ་ནམ་ཡང་བདེན་པས་སྟོང་བའི་ཕྱིར་རྨི་ལམ་གྱི་བུ་སྐྱེ་བ་མེད་ན་དེ་ལ་ཤི་བའང་མི་འབྱུང་བ་བཞིན་ནམ་ཡང་ཟད་འཕེལ་མེད་པ་ཆོས་ཉིད་མཉམ་པའི་དོན་འདི་ཤེས་པ་མདོ་སྔགས་གང་གི་ལུགས་ལའང་གནད་ཆེ་ཞེས་ཐམས་ཅད་མཁྱེན་པ་མི་ཕམ་རིན་པོ་ཆེའི་ཞལ་ནས་ཐོས་སོ། </span></a>
<a href="sessions/transcript_1.html#hypertranscript1=2109.79,2139.44"><span class="tibetan">དེས་ན་ཐེག་ཆེན་མདོ་སྔགས་ཀྱི་ལམ་རྣམས་དགོངས་པའི་སྐྱེལ་སོ་གཅིག་པར་ཤེས་དགོས་ཏེ། ཀུན་ཀྱང་རྣམ་གྲོལ་གྱི་ལམ་དུ་གཅིག་པར་འདོད་པའི་ཕྱིར་རོ། </span></a>
<a href="sessions/transcript_1.html#hypertranscript1=2139.44,2197.48"><span class="tibetan">མདོར་ན་རང་བཞིན་གནས་པའི་གཞི་ཡེ་ནས་འཆིང་གྲོལ་ལས་འདས་པ་སྦྱང་གཞི། འཁྲུལ་བས་བརྟག་པའི་གཞི་མེད་སྣང་གློ་བུར་བ་རྣམས་ནི་སྦྱངས་བྱ། དེའི་སྦྱང་བྱེད་གཉེན་པོའི་ཡེ་ཤེས་ལམ་བདེན་གྱི་ཆར་གྱུར་འཁོར་དང་བཅས་པ་ནི་སྦྱོང་བྱེད་ལམ། འཁྲུལ་པ་དག་པའི་ཆ་ནི་བྲལ་བའི་འབྲས་བུ་ཡིན་པས་ན། གཞི་དང་ལམ་གཉིས་ཤེས་བྱ་ཤེས་བྱེད་དུ་འབྲེལ། ལམ་དང་འབྲས་བུ་གཉིས་འཐོབ་བྱ་འཐོབ་བྱེད་དུ་འབྲེལ། གཞི་དང་འབྲས་བུ་གཉིས་ཀ་ངོ་བོ་བདག་གཅིག་ཏུ་འབྲེལ་བའི་གནད་ལེགས་པར་ཤེས་དགོས། </span></a>
<a href="sessions/transcript_1.html#hypertranscript1=2197.48,2244.39"><span class="tibetan">དེ་མ་ཤེས་པར་སྙིང་པོའི་རང་བཞིན་དྲང་དོན་ཙམ་དུ་བཟུང་ནས་ད་ལྟ་རྒྱུ་སྒྲུབ་པས་འབྲས་བུ་ཕྱི་དུས་རིང་མོ་ཞིག་ནས་གདོད་ཐོབ་པར་འདོད་པའི་འདུས་བྱས་ཀྱི་མཚན་མ་ཞིག་ལ་བློ་རྩེ་གཏད་ནས་སྣང་སྟོང་ཐ་དད་དུ་ཞེན་པ་རྣམས་ཀྱིས་ནི་ཟུང་འཇུག་འབྲས་བུའི་ལམ་གྱི་ལྟ་སྒོམ་སྤྱོད་འབྲས་ལ་ཕྱོགས་ཙམ་གྱི་གོ་གཞི་ཡང་ཆགས་པར་མི་འགྱུར་བས་བཅོས་མ་ལམ་གྱི་གཟུགས་བརྙན་དུ་འགྱུར་བའི་ཐོག་མར་འདི་ཙམ་ལའང་གོམས་འདྲིས་བྱ་བ་ནི་ཤིན་ཏུ་གལ་ཆེའོ། </span></a>
<a href="sessions/transcript_1.html#hypertranscript1=2244.39,2270.40"><span class="tibetan">དེ་ལྟར་ངེས་ནས་ལམ་ལ་འཇུག་པ་ལ་ལམ་བྱེད་ལྔ་སོགས་རྒྱས་བསྡུས་ཅི་རིགས་གསུང་པ་ཡོད་ནའང་། འདིར་ནི་དོན་གནད་སྙིང་པོ་བསྡུས་ཏེ་ཕྱི་ནང་གསང་བའི་བསྙེན་སྒྲུབ་ཀྱི་གོ་དོན་ཀུན་མཁྱེན་བླ་མ་འཇམ་དཔལ་དགྱེས་པས་འདི་ལྟར་གསུངས་ཏེ། </span></a>
<a href="sessions/transcript_1.html#hypertranscript1=2270.40,2316.07"><span class="tibetan">བསྒྲུབ་བྱའི་ལྷནི། ཆོས་ཉིད་དོན་གྱི་ལྷ་རང་བྱུང་གི་ཡེ་ཤེས་བྱང་ཆུབ་སེམས་ཀྱི་དཀྱིལ་འཁོར་ཏེ། དེའི་ངང་ནས་སྣང་སྲིད་ཀྱི་ཆོས་ཐམས་ཅད་ཡེ་ནས་འདུ་འབྲལ་མེད་ཀྱང་། དེ་ལྟར་མ་རྟོགས་པའི་འགྲོ་བ་ལ། རང་དང་ལྷ་རྒྱུད་ཐ་དད་པའི་ཚུལ་ཅན་དུ་སྣང་བའི་ཚེ། བདག་འཆིང་བ་ཀུན་ལྡན་ལས་ཉོན་གྱི་སྦུབས་སུ་འཐུམ་པ་ན། ལྷ་ནི་རྣམ་གྲོལ་ཡེ་ཤེས་ཀྱི་སྐུ་ཅན། ཆོས་ཉིད་ཀྱི་དོན་མངོན་དུ་མཛད་ནས་རང་དོན་མཐར་ཕྱིན་ལ༑</span></a>
<a href="sessions/transcript_1.html#hypertranscript1=2316.07,2338.78"><span class="tibetan">གཞན་དོན་དུ་མཁྱེན་བརྩེ་ནུས་པ་ཚད་མེད་པའི་སྒོ་ནས་སྨོན་ལམ་དང་ཡེ་ཤེས་ཆེན་པོ་རྣམ་པ་རྟགས་ཀྱི་ཕྱག་རྒྱར་སྣང་བ་འཇམ་དཔལ་དང་གཤིན་རྗེ་གཤེད་པོ་སོགས་ཞི་ཁྲོ་གང་ཞིག་སྤྲུལ་པའི་འཁོར་ལོ་དང་བཅས་པ་དེ་ཉིད། </span></a>
<a href="sessions/transcript_1.html#hypertranscript1=2338.78,2389.26"><span class="tibetan">སྐུའི་མཚན་མ་དང་། གསུང་རིགས་སྔགས་དང་། ཐུགས་ཏིང་ངེ་འཛིན་གྱི་འཇུག་པའི་སྒོནས་དངོས་གྲུབ་ཡིད་བཞིན་སྩོལ་ཞིང་རྣམ་གྲོལ་གཏན་དུ་བདེ་བའི་གོ་འཕང་ལ་ངེས་པར་འགོད་པའི་ཕྲིན་ལས་བསླ་མེད་མཛད་པ་སྟེ། </span></a>
<a href="sessions/transcript_1.html#hypertranscript1=2389.26,2394.51"><span class="tibetan">རྣམ་པ་རྟགས་ཀྱི་ལྷ་དེ་ཉིད་བསྐྱེད་བཟླས་མཆོད་སྒྲུབ་བྱེད་པ་ནི་ཕྱི་ལྟར་སྒྲུབ་པའི་ཚུལ་ལོ། </span></a>
<a href="sessions/transcript_1.html#hypertranscript1=2394.51,2437.32"><span class="tibetan">ནང་ལྟར་སྒྲུབ་པ་ནི། ལྷ་དེ་དག་རང་གི་དབུ་མའི་གྲོང་ཁྱེར་དུ། སྙིང་པོའི་ཡེ་ཤེས་ཀྱི་རླུང་དང་ཐིག་ལེའི་དྭང་མ་ཡིན་ལ༑ རང་གི་མ་དག་པའི་སྒོ་གསུམ་སྤྱོད་ཡུལ་དང་བཅས་པ་ནི། གཡོ་བྱེད་ལས་རླུང་གི་ཆོ་འཕྲུལ་ཙམ་ཡིན་པས། རྩ་གནས་སུ་རང་བཞིན་གྱིས་བཞུགས་པའི་ལྷའི་འཁོར་ལོ་གསལ་ཏེ། རླུང་སྔགས་དབྱེར་མེད་ཀྱིས་སྒྲུབ་ལ། </span></a>
<a href="sessions/transcript_1.html#hypertranscript1=2437.32,2470.95"><span class="tibetan">དེ་ཐམས་ཅད་ཀྱི་རྩ་བ་ཙིཏྟ་འོད་ཀྱི་གུར་ཁང་བྱང་ཆུབ་སེམས་ཀྱི་ཐིག་ལེ་བདེ་ཆེན་འགྱུར་བ་མེད་པ། འདུས་མ་བྱས་པའི་རང་སྣང་ལ་དམིགས་ཏེ་བསྒྲུབ་པས་འགྲུབ་བོ། </span></a>
<a href="sessions/transcript_1.html#hypertranscript1=2470.95,2516.63"><span class="tibetan">གསང་བ་ལྟརན། འཁོར་འདས་ཐམས་ཅད་ཡེ་ནས་མཉམ་པའི་དབྱིངས་རང་སེམས་གདོད་ནས་མ་སྐྱེས་པ་རང་བྱུང་ཡེ་ཤེས་ཀྱི་དོན་རྟོགསན། བསྒྲུབ་བྱའི་ལྷ་ལོགས་སུ་ཅུང་ཟད་ཀྱང་མེད་དེ། རྩོལ་མེད་ལྷུན་གྲུབ་ཏུ་འགྲུབ་པ་ཡིན་ལ། འཁོར་འདས་གཉིས་དབྱིངས་དེ་ལས་སྣང་བའི་ཆོ་འཕྲུལ་ཙམ་དུ་ཟད་དོ། </span></a>
<a href="sessions/transcript_1.html#hypertranscript1=2516.63,2549.23"><span class="tibetan">དེས་ན་རང་རིག་པ་ཡེ་ནས་རྩོལ་སྒྲུབ་མེད་པའི་དོན་ལ་མཉམ་པར་བཞག་པས་བསྒྲུབ་པ་ནི་ཆོས་ཟབ་མོའི་མཐར་ཐུག་སྟེ། དེ་དག་གདམས་པ་ཐེབ་ཚུལ་གྱིས་རྣལ་འབྱོར་པའི་ཉམས་དང་བསྟུན་ཏེ་བསྒྲུབ་པས་ཀུན་གྱི་མཐའ་ལྷ་དང་རང་སེམས་གདོད་ནས་དབྱེར་མེད་ཆེན་པོའི་གྲུབ་མཐའ་བསྙེགས་ནས་གྲུབ་པ་ཆེན་པོར་འགྱུར་རོ། ཞེས་གསུངས། </span></a>
<a href="sessions/transcript_1.html#hypertranscript1=2549.23,2559.63"><span class="tibetan">མདོར་ན་གཞི་རང་སེམས་གཉུག་མ་ལྷན་ཅིག་སྐྱེས་པའི་ཡེ་ཤེས་ཡིནས་འཆིང་གྲོལ་ལས་འདས་པ་དང་། འབྲས་བུ་མཐར་ཐུག་པ་འོག་མིན་ན་བཞུགས་པའི་དཔལ་རྡོ་རྗེ་སེམས་དཔའ་ལ་སོགས་པ་བསྒོམ་བྱའི་ལྷ་གང་ཡིན་པ་དང་། </span></a>
<a href="sessions/transcript_1.html#hypertranscript1=2559.63,2607.80"><span class="tibetan">ལམ་རྣལ་འབྱོར་པས་ཀུན་བརྟག་བསྐྱེད་རིམ་གྱིས་ལྷ་སྐུ་ཕྱག་རྒྱའི་རྣམ་པར་ཤར་བ་གསུམ་རང་བཞིན་དབྱེར་མེད་པ་བླ་མའི་ཐུགས་བདེ་སྟོང་གི་སྣང་ཆ་ཡེ་ཤེས་ཆེན་པོའི་རོལ་པར་ཤེས་ན་དོན་གྱི་གནད་ཐམས་ཅད་ཚང་བ་ཡིནནོ། </span></a>
<a href="sessions/transcript_1.html#hypertranscript1=2607.80,2646.26"><span class="tibetan">གཞན་ཡང་གསང་བདག་ཆེན་པོས། །ཆོ་གའི་ཁྱད་པར་རྒྱུད་ནས་གསུངས་པའི་བསྐྱེད་ཆོག་ཚང་བ་ཞེས་གསུངས་ཏེ་སྐྱེ་གནས་བཞིའི་བག་ཆགས་སྦྱོང་བྱེད་ཀྱི་ལམ་ཡན་ལག་དང་བཅས་པ་ཚང་བ། རང་འབྲས་ཀྱི་ཁྱད་པར་སྔགས་ཀྱི་མཐུ་བསྐྱེད་ནུས་པ་ཞེས། </span></a>
<a href="sessions/transcript_1.html#hypertranscript1=2646.26,2663.66"><span class="tibetan">སྤྱིར་བསྐྱེད་རིམ་རྐྱང་པའི་ལམ་གྱིས་འཇིག་རྟེན་ཆོས་མཆོག་ཆེན་པོའི་བར་དེར་ཕྲ་ཡང་ལ་སོགས་པའི་ཡོན་ཏན་བརྒྱད་དང་ལྡན་པ་འདོད་གཟུགས་ཀྱི་རིག་འཛིན་རྣམས་གྲུབ་པ་ཡིན་ཡང་། </span></a>
<a href="sessions/transcript_1.html#hypertranscript1=2663.66,2698.81"><span class="tibetan">སྔ་འགྱུར་ཐུན་མིན་གསང་བ་སྒྱུ་འཕྲུལ་ནས་གསུངས་པ་ལྟ་བུའི་ལམ་ངེས་རྫོགས་མཚན་ཉིད་པས་ཐོག་མར་ཏིང་འཛིན་རྣམ་གསུམ་གྱི་སྐབས་ནས་ཉམས་ལྔ་མཐར་ཕྱིན་པར་བསླབ་པ་སོགས་བསྐྱེད་རྫོགས་ཟུང་འབྲེལ་གྱི་ལམ་ལ་ཐོག་མ་ཉིད་ནས་བསླབ་པས་དོན་གྱི་འོད་གསལ་མཐོང་ལམ་ཟུང་འཇུག་གི་ལྷ་སྐུ་ལ་སྦྱོར་ནུས་པ་ལ་རིག་པའི་གནོད་བྱེད་མེད་དེ། </span></a>
<a href="sessions/transcript_1.html#hypertranscript1=2698.81,2718.65"><span class="tibetan">ཐུན་མོང་མདོ་ལམ་གྱིས་ཀྱང་རིང་མོ་ཞིག་ན་དོན་གྱི་འོད་གསལ་མཐོང་ལམ་འདྲེན་ནུས་པར་བཤད་པའི་ཕྱིར་རོ། </span></a>
<a href="sessions/transcript_1.html#hypertranscript1=2718.65,2753.59"><span class="tibetan">ངོ་བོའི་ཁྱད་པར་ཞུ་བདེ་དང་སྟོང་ཉིད་ཀྱི་རང་བཞིན་ཞེས་ཐབས་ལམ་མཚན་ཉིད་པ་ལྟར་ན་ཞུ་བདེ་ལས་བྱུང་བའི་སྟོང་ཉིད་དང་། གྲོལ་ལམ་པ་ལྟར་ན་མཆོག་ཏུ་མི་འགྱུར་བའི་བདེ་བ་དང་རྣམ་ཀུན་མཆོག་ལྡན་གྱི་སྟོང་ཉིད་གཉིས་ཟུང་དུ་འཇུག་པའི་རང་རྩལ་ལྷ་སྐུའི་ཕྱག་རྒྱར་སྣང་བའོ། </span></a>
<a href="sessions/transcript_1.html#hypertranscript1=2753.59,2778.86"><span class="tibetan">བྱེད་ལས་ཀྱི་ཁྱད་པར་དག་རྫོགས་སྨིན་གསུམ་ཚང་བ་ཞེས། སྦྱོང་བྱེད་ཀྱི་ལམ་དེ་ཉིད། སྦྱང་བྱ་འཁོར་བའི་ཆོས་གསུམ་སོགས་དང་རྣམ་པ་མཐུན་པས་དེ་དག་བྱང་ཞིང་དག །སྦྱང་འབྲས་མྱང་འདས་དང་བཞུགས་ཚུལ་མཐུན་པས་</span></a>End of session 1. Beginning of session 2:
<a href="sessions/transcript_2.html#hypertranscript1=0.00,36.07"><span class="tibetan">སྐུ་གསུམ་གྱི་ས་བོན་གསལ་འདེབས་ཏེ་འབྲས་བུ་གཞི་ལ་རྫོགས། ཡེ་ཤེས་ཁྱད་པར་ཅན་རྒྱུད་ལ་སྐྱེ་བའི་གཞི་གདིང་བས་རྫོགས་རིམ་གྱི་སྨིན་བྱེད་དུ་འགྲོ་བ་སྟེ། དེ་ལྟར་ཁྱད་ཆོས་བཞི་དང་ལྡན་པ་ནི་བསྐྱེད་རིམ་གྱི་རྣལ་འབྱོར་རོ། </span></a>


<span class="toc-section-title"></span> <a href="sessions/transcript_2.html#hypertranscript1=36.07,72.21"><span class="tibetan">དེ་ལྟར་ངེས་པར་བྱས་ཏེ་ཆོ་གའི་འགྲོས་དང་སྦྱར་ཏེ་བཤད་པ་དངོས་ལ་གསུམ༑ སྔོན་འགྲོ། དངོས་གཞི། རྗེས་སོ། དང་པོ་ལའང་སྤྱི་དང་ཁྱད་པར་གཉིས་ལས། </span></a></span>
<a href="sessions/transcript_2.html#hypertranscript1=72.21,121.03"><span class="tibetan">དང་པོ་ཐུན་མོང་སྤྱི་ཡི་སྔོན་འགྲོནི། གོང་དུ་བསྟན་པ་ལྟར་གྱི་ངེས་འབྱུང་དང་ལྷག་པའི་བསམ་པ་ཡང་དག་པ་རྒྱུད་ལ་བསྐྱེདནས་སྐྱབས་སུ་འགྲོ་བནི། གང་ལ་སྐྱབས་སུ་འགྲོན་བླ་མ་མཆོག་གསུམ་དཀྱིལ་འཁོར་གྱི་ལྷ་ཚོགས། </span></a>
<a href="sessions/transcript_2.html#hypertranscript1=121.03,129.99"><span class="tibetan">གང་སྐྱབས་སུ་འགྲོན་རང་གཞན་སེམས་ཅན་ཐམས་ཅད། རྒྱུ་ཅིའི་ཕྱིར་འགྲོན་སྐྱབས་གནས་ཀྱི་ཡོན་ཏན་ཤེས་པས། སྤྱིར་འཁོརབའི་སྡུག་བསྔལ། སྒོས་རང་དོན་ཡིད་བྱེད། ཡང་སྒོས་ཐ་མལ་འཁྲུལ་འཛིན་གྱི་ཞེན་རྟོག་ལས་སྐྱོབ་པའི་ཕྱིར། ཚུལ་ཇི་ལྟརན་ཀུན་རྫོབ་ཏུ་སྟོན་པ་ལམ་གྲོགས་ཀྱི་ཚུལ་དུ་ཁས་ལེན་པ་དང་། དོན་དམ་པར་རང་སེམས་དང་གཉིས་སུ་མེད་པར་ཤེས་པས་དུས་ཇི་སྲིད་བྱང་ཆུབ་ཀྱི་བར་ཏེ་སྐྱབས་ཡུལ་རང་རྒྱུད་ལ་ནམ་གྲུབ་པའི་བར་རོ། </span></a>
<a href="sessions/transcript_2.html#hypertranscript1=129.99,156.09"><span class="tibetan">དེ་ལྟར་ཤེས་པར་བྱས་ནས། མདུན་གྱི་ནམ་མཁར་སྐྱབས་ཡུལ་སྤྱི་ལྟར་གསལ་གདབ་སྟེ་རང་གཞུང་གི་སྐྱབས་འགྲོའི་ཚིག་ཉིད་ལན་གསུམ་སོགས་ངག་ཏུ་བརྗོད་ལ་འགྲེས་ངེས་བྱའོ། </span></a><br><br>


<a href="sessions/transcript_2.html#hypertranscript1=156.09,183.11"><span class="tibetan">སེམས་བསྐྱེདནི། ཆེད་དུ་བྱ་བ་སེམས་ཅན་ཐམས་ཅདཀྱི་དོན་དུ། ཐོབ་བྱ་བླ་མེད་ཀྱི་འབྲས་བུ་ཉིད་ཐོབ་པར་འདོད་པས་འབྲས་བུ་ལ་དམ་བཅའ་བ་སྨོན་པ་དང་། རྒྱུ་ལ་དམ་བཅའ་བ་འཇུག་པ་སེམས་བསྐྱེད་དེ་ཀུན་རྫོབ་བརྡ་ལས་བྱུང་བ་དང་། </span></a>
<a href="sessions/transcript_2.html#hypertranscript1=183.11,200.90"><span class="tibetan">དོན་དམ་ཆོས་ཉིད་སྒོམ་སྟོབས་ལས་ཤར་བ་བདག་དང་སེམས་ཅན་ཐམས་ཅད་ཡེ་ནས་སངས་རྒྱས་པའི་རང་བཞིན་མཉམ་པ་ཉིད་ཡིན་པ་ལ་ཡིན་པར་ཤེས་པའི་ཤེས་རབ་ཀྱིས་གསལ་གདབ་སྟེ་དེའི་ངང་དུ་བསལ་བཞག་དང་བྲལ་བར་བསྒོམ་པ་དོན་དམ་སེམས་བསྐྱེད་དེ་མདོར་ན་སྟོང་ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་སེམས་སོ། </span></a>
<a href="sessions/transcript_2.html#hypertranscript1=200.90,237.09"><span class="tibetan">དེ་ལྟར་གསལ་གདབ་ནས་ཚོགས་ཞིང་དཔང་པོའི་ཚུལ་དུ་བྱས་ཏེ་རང་གཞུང་གི་སེམས་བསྐྱེད་ཀྱི་ཚིག་བརྗོད། རྗེས་ལ། སེམས་ཅན་རྣམས་བདེ་འདོད་ཀྱི་བྱམས་པ་སྡུག་བསྔལ་དང་བྲལ་འདོད་ཀྱི་སྙིང་རྗེ། སྡུག་བསྔལ་མེད་པའི་བདེ་བ་ལ་གནས་འདོད་ཀྱི་དགའ་བ། ཉེ་རིང་ཆགས་སྡང་གི་བློ་དང་བྲལ་བའི་བཏང་སྙོམས་ཏེ་ཚད་མེད་བཞི་ལ་བློ་སྦྱང་བར་བྱའོ། </span></a>
<a href="sessions/transcript_2.html#hypertranscript1=237.09,267.15"><span class="tibetan">འགལ་རྐྱེན་སྦྱོང་བྱེད་རྡོར་སེམས་བསྒོམ་བཟླསནི། རྟེན་གྱི་སྟོབས་བླ་མ་རྡོར་སེམས་སྤྱི་བོར་བསྒོམ་ནས། སུན་འབྱིན་གྱི་སྟོབས་སྔར་བྱས་ཀྱི་ལས་ལ་འགྱོད་པ་དྲག་པོས། སྡོམ་པའི་སྟོབས་སམ་སོར་ཆུད་པའི་སྟོབས་ཕྱིན་ཆད་སྲོག་ལ་བབས་ཀྱང་མི་བགྱིད་སྙམས་པས། གཉེན་པོ་ཀུན་ཏུ་སྤྱོད་པའི་སྟོབས་ཡིག་བརྒྱ་བཟླས་པའི་རྐྱེན་གྱིས་བླ་མ་རྡོ་རྗེ་སེམས་དཔའི་ཐུགས་ཀའི་སྔགས་འཁོར་ལས་བདུད་རྩིའི་རྒྱུན་བབས། རང་གཞན་གྱི་སྤྱི་བོ་ནས་ཞུགས་ལུས་གང་ཉམས་ཆག་དང་རྟོག་སྒྲིབ་ཐམས་ཅད་སང་གིས་དག་པར་བསམ་པ་སྟེ། དེ་ལྟར་གཉེན་པོ་སྟོབས་བཞི་དང་ལྡན་པས་ཡིག་བརྒྱ་ཅི་ནུས་བཟླ། མཐར་གནོང་འགྱོད་ཀྱིས་གསོལ་བ་གདབ་པས་རྡོར་སེམས་འོད་དུ་ཞུནས་རང་ལ་ཐིམ་པར་བསམ་ལ་སྡིག་ལྟུང་རང་བཞིན་མེད་པའི་ངང་དུ་མཉམ་པར་བཞག་གོ །</span></a><br><br>


<a href="sessions/transcript_2.html#hypertranscript1=267.15,303.07"><span class="tibetan">མཐུན་རྐྱེན་སྒྲུབ་པ་མཎྜལནི། ཕྱི་ལྟརན་རི་གླིང་ཉི་ཟླ་སྣོད་བཅུད་ཀྱི་དཔལ་འབྱོར། ནང་ལྟར་ན་རང་གིས་བདག་ཏུ་བཟུང་བའི་གནས་ཁང་དང་ནོར་བུ། གསང་བ་ལྟར་ན་རང་ལུས་ཕུང་ཁམས་སྐྱེ་མཆེད་ཀྱི་ཚོགས་དང་བཅས། རྣམ་པ་ཡེ་ཤེས་ཆེན་པོའི་རང་བཞིན་ཀུན་ཏུ་བཟང་པོའི་མཆོད་སྤྲིན་ལྟ་བུར་སྤྲུལ་ནས། དོན་དམ་པར་མཆོད་བྱ་མཆོད་བྱེད་དང་བྲལ་བ་བློ་བྲལ་གདོད་མའི་ངང་དུ་འབུལ་བར་མོས་པས་འདོན་ཚིག་དང་སྦྲགས་ཏེ་ཅི་རིགས་པར་འབུལ་ལོ། </span></a><br><br>


<a href="sessions/transcript_2.html#hypertranscript1=303.07,324.88"><span class="tibetan">བྱིན་རླབས་ཁྱད་པར་ཅན་རྒྱུད་ལ་འཇུག་པར་བྱེད་པ་བླ་མའི་རྣལ་འབྱོར་ནི།རང་གི་རྩ་བའི་བླ་མ་ཉིད་སངས་རྒྱས་ཐམས་ཅད་འདུས་པའི་བདག་ཉིད་དུ་མདོ་རྒྱུད་ཀུན་ནས་གསུངས་པ་ལྟར་ཡིན་པ་ལ་ཡིན་པར་ཤེས་པའི་ངེས་ཤེས་ཀྱིས་ཐག་བཅད།ཡོན་ཏན་སངས་རྒྱས་དང་མཉམ་ཡང་བཀའ་དྲིན་སངས་རྒྱས་ལས་ལྷག་པའི་ཚུལ་ཤེས་པས་བློ་སྣ་མོས་གུས་ཀྱིས་འཕྲོག་པའི་གདུང་བ་དྲག་པོས། ཀུན་འདུསནོར་བུའི་ལུགས་སམ། བརྒྱུད་པའི་བླ་མ་རྣམས་ཐོ་བརྩེགས་སམ་ཁྲོམ་ཚོགས་ཀྱིས་བསྐོར་བར་གསལ་གདབ་ལ། </span></a>
<a href="sessions/transcript_2.html#hypertranscript1=324.88,355.77"><span class="tibetan">རང་གཞན་སེམས་ཅན་རྣམས་སྒོ་གསུམ་འཇུག་པ་གཅིག་པས་ཕྱག་འཚལ་བ་དང་། མཆོད་པ་འབུལ་བ་དང་། སྡིག་པ་བཤགས་པ་དང༌། དགེ་བ་ལ་རྗེས་སུ་ཡི་རང་བ་དང་། ཆོས་ཀྱི་འཁོར་ལོ་བསྐོར་བར་བསྐུལ་བ་དང་། གཟུགས་སྐུ་མྱ་ངན་ལས་མི་འདའ་བར་གསོལ་བ་གདབ་པ། དགེ་ཚོགས་བླ་ན་མེད་པའི་བྱང་ཆུབ་ཏུ་བསྔོ་བ་བཅས་བདུན་རྣམ་དག་ཕུལ། </span></a>
<a href="sessions/transcript_2.html#hypertranscript1=355.77,366.65"><span class="tibetan">སླར་ཡང་མོས་གུས་གདུང་བའི་ཤུགས་བསྐྱེད་ལ་བརྒྱུད་པའི་གསོལ་འདེབས་སོགས་ཡོད་ན་འདོན། མཐར་དབང་བཞི་ལེན་པའི་དམིགས་པ་དང་བཅས་འོད་དུ་ཞུནས་རང་ལ་ཐིམ་པས་བླ་མ་དང་རང་སེམས་དབྱེར་མེད་པའི་གནས་ལུགས་གཤིས་བདེ་བ་ཆེན་པོ་གསལ་སྟོང་བརྗོད་བྲལ་རྣམ་པར་མི་རྟོག་པའི་ངང་དུ་ཅི་གནས་སུ་མཉམ་པར་འཇོག་པ་ནི་དོན་དམ་བླ་མའི་རྣལ་འབྱོར་ཏེ་རྗེས་བསྔོ་བ་སོགས་བྱའོ༑</span></a>
<a href="sessions/transcript_2.html#hypertranscript1=366.65,389.07"><span class="tibetan">སྔོན་འགྲོ་འདི་དག་གི་དོན་བསྒོམ་ཚུལ་བསླབ་བྱ་ཕན་ཡོན་བཅས་ཞིབ་པར་གཞན་དང་གཞན་དུ་བརྗོད་ཟིན་པས་དེར་བལྟ་བར་བྱའོ། </span></a><br><br>



<a href="sessions/transcript_2.html#hypertranscript1=389.07,415.12"><span class="tibetan">གཉིས་པ་ཁྱད་པར་གྱི་སྔོན་འགྲོ་ལ་འགལ་རྐྱེན་བསལ་བ་དང༌། མཐུན་རྐྱེན་སྒྲུབ་པ་གཉིས་ལས། དང་པོ་ལ་བགེགས་བསྐྲད་པ་དང་། མཚམས་བཅད་པ་གཉིས་ཀྱི། དང་པོ་ནི། རང་སེམས་སྟོང་པ་ཉིད་ཀྱི་རང་རྩལ་ཆུ་ལས་ཉ་འཕར་བའི་ཚུལ་གྱིས་ཁྲོ་བོའི་རྒྱལ་པོ་རྟ་མགྲིན་ནམ་ཞེ་སྡང་རྡོ་རྗེ་སོགས་མཚམས་ལྷ་གང་ཡིན་གྱི་སྐུར་ལམ་གྱིས་གསལ་བཏབ་ནས། བགེགས་གཏོར་བསངས་སྦྱངས་ཏེ་སྟོང་པར་བྱས། </span></a>
<a href="sessions/transcript_2.html#hypertranscript1=415.12,443.71"><span class="tibetan">སྟོང་པའི་ངང་ལས་རིན་པོ་ཆེའི་སྣོད་དུ་གཏོརརྫས་འདོད་ཡོན་ལྔ་ལྡན་གྱི་བཅུད་ཀྱིས་ཁེངས་པར་མོས་ལ།ཨོཾ་གྱིས་མ་དག་པའི་དྲི་མ་སྦྱངས། ཨཱས་རྫས་རྣམས་མང་པོར་སྤེལ། ཧཱུཾ་གིས་རང་རང་གང་མོས་ཀྱི་ལོངས་སྤྱོད་དུ་འཆར་བར་བྱས། ཧོས་ཟག་བཅས་ཀྱི་དྲི་མ་བསལ་ནས་ཡེ་ཤེས་ཀྱི་བདུད་རྩིར་སྦྱར་ཏེ་བྱིན་གྱིས་བརླབས། ཐུགས་ཀའི་འོད་ཟེར་གྱིས་བགེགས་རྣམས་མདུན་དུ་བཀུག་ལ་གཏོར་མ་སྔགས་དང་ཕྱག་རྒྱས་བསྔོ། </span></a>
<a href="sessions/transcript_2.html#hypertranscript1=443.71,476.51"><span class="tibetan">བདེན་པའི་ཚིག་གིས་བཀའ་བསྒོ་སྟེ་བདག་གི་བྱང་ཆུབ་སྒྲུབ་པ་ལ་བར་ཆད་མ་བྱེད་ཅིག་ཅེས་ལས་གཞུང་གི་ཚིག་བརྗོད་ལ་གཏོར་མ་ཕྱི་རོལ་དུ་དོར། གལ་ཏེ་བསྒོ་བའི་བཀའ་ལ་མི་ཉན་པར་བར་གཅོད་རྩོམ་པའི་རིགས་རྣམས་ལ། བདག་ཉིད་ཁྲོ་བོའི་རྒྱལ་པོར་གསལ་བའི་ཐུགས་ཀ་ནས་སྤལ་པའི་ཁྲོ་མཚོན་མེ་དཔུང་གི་ཆར་མི་བཟོད་པ་སྟོང་ཁམས་ཀྱི་རྡུལ་གྱི་གྲངས་དང་མཉམ་པ་སྤྲོས་པས་བགེགས་རྣམས་རྒྱང་རིང་དུ་བསྐྲད་པར་མོས་ཏེ། གུ་གུལ་གྱིས་བདུག །ཡུངས་ཐུན་གྱིས་བྲབ། དྲག་སྔགས་བཟླ་ཞིང་དྲག་པོའི་ཚམས་རྔམས་ཀྱང་བྱའོ། </span></a><br><br>



<a href="sessions/transcript_2.html#hypertranscript1=476.51,508.34"><span class="tibetan">གཉིས་པ་མཚམས་བཅད་པ་ནི། རྐུན་པོ་ཕྱིར་ཕྱུང་ནས་སྒོ་གཅོད་པ་ལྟར་སྤྲུལ་པའི་ཁྲོ་མཚོན་གྱི་ཚོགས་རྣམས་ཚུར་འདུས་ཞུ་ལུགས་སུ་འདྲེས་པའི་རྣམ་པ་ཅན་གྱི་འོག་ཐམས་ཅད་རྡོ་རྗེའི་ས་གཞི། ཕྱོགས་མཚམས་ཐམས་ཅད་རྡོ་རྗེ་གྱེན་ལངས་དང་མཚུ་རྒྱུག་སྤེལ་མའི་རྩིག་པའི་ར་བ་དབྱིབས་ཟླུམ་པོ་མཐོ་ཞིང་ཡངས་པ་ལྕགས་རི་ལྟ་བུས་བསྐོར་བ། དེའི་སྟེང་དུ་རྡོ་རྗེའི་གུར་དབུས་མཐོ་ཞིང་མཐར་རིམ་གྱིས་གཞོལ་བ་ཕྱིར་འཕྱང་བ་སོགས་རྒྱ་གུར་གྱི་ཐོད་འདྲ་བ་རྭ་བ་ལ་ཁ་གཅོད་གཏབ་པ་ལྟར་ཕུབ་ཅིང་། </span></a>
<a href="sessions/transcript_2.html#hypertranscript1=508.34,550.82"><span class="tibetan">རུ་གུར་སྦྲེལ་མཚམས་ནས་ནང་དུ་རྡོ་རྗེའི་དྲྭ་བས་སྟེང་ཁེབས་པའི་བླ་རེ་དང་། རྭ་གུར་གྱི་ཕྱི་རོལ་དུ་རྡོ་རྗེའི་ཕྲེང་བ་ཁོ་ན་བསྣོལ་ཞིང་སྦྲེལ་བ་རྡོ་རྗེའི་དྲྭ་བས་གཡོགས་པ། གུར་གྱི་རྩེ་མོར་རྡོ་རྗེ་ཕྱེད་པའི་ཏོག་དང་། རྭ་བའི་ཕྱིར་རྐེད་པ་ལ་རྡོ་རྗེའི་ཕྲེང་བས་བཅིངས་པ། རྡོ་རྗེ་ཐམས་ཅད་སྔོན་པོ་ཤ་སྟག་ཏུ་སྒོམ་ཞིང་། དེ་ལས་སྤྲུལ་པའི་ཁྲོ་མཚོན་མེ་དཔུང་རྡོ་རྗེའི་ཚྭ་ཚྭ་འཕྲོ་བས་བགེགས་དང་བར་ཆད་ཐམས་ཅད་བསྲུང་ཞིང་མདོར་ན་བསྐལ་པའི་རླུང་ཡང་མིཐར་བར་བསམ། </span></a>
<a href="sessions/transcript_2.html#hypertranscript1=550.82,584.85"><span class="tibetan">འདིན་སྲུངགུར་སྤྱི་འགྲེ་ཡིན་ལ། བྱེ་བྲག་ཏུ་སྲུང་གུར་གྱི་འཁོར་ལོའི་རྩིབས་ལ་ཁྲོ་བཅུ་བཀོད་པ་སོགས་དང་། སྲུང་གུར་གྱི་ཕྱི་རོལ་དུམཚོན་ཆ་ལྔའི་གུར་དང་འབྱུང་བཞིའི་སྲུང་འཁོར་བསྒོམ་པ་སོགས་ཀྱང་ཡོད་དེ་སྐབས་ཐོབ་གང་གཙོ་ལྟར་སྦྱར་ཤེས་པར་བྱ་ཞིང་། </span></a>
<a href="sessions/transcript_2.html#hypertranscript1=584.85,620.37"><span class="tibetan">དེའི་ནང་དུ་རང་དང་བསྲུབ་བྱ་མིནོར་འཁོར་བཅས་ཚུད་པར་བསམ་ལ་རང་གཞུང་གི་ཚིག་བརྗོད་མཐར་བསྲུང་བྱ་བདག་དང་སྲུང་བྱེད་ཁྲོ་མཚོན་བསྲུང་བའི་བྱ་བ་དང་བཅས་གསུམ་ལ་མི་དམིགས་པའི་ཤེས་རབ་ཀྱིས་ཟིན་པ་ན་དེ་ཁོན་ཉིདཀྱི་སྲུང་འཁོར་ཏེ་སྲུང་བ་ཀུན་གྱི་མཆོག་ཏུ་འགྱུར་རོ། སྐབས་འདིར་ཆོ་ག་ལ་ལར་ལྷ་དང་འཁོན་བཅུག་སྦྱོང་བའི་ཕྱིར་ཉམས་ཆགས་བཤགས་པ་དང་། མི་འདའ་བ་རྡོ་རྗེའི་དམ་བཅའ་བ་སོགས་གཞན་ཡང་འབྱུང་བས་དེ་ལྡན་སྐབས་དང་བསྟན་ཏེ་ཚིག་རྗེས་དོན་དྲན་གྱིས་དམིགས་པ་འཕྲུལ་ཤེས་པར་བྱའོ། </span></a><br><br>



<a href="sessions/transcript_2.html#hypertranscript1=620.37,664.72"><span class="tibetan">གཉིས་པ་མཐུན་རྐྱེན་སྒྲུབ་པ་ལ། བྱིན་དབབ་པ་དང་། མཆོད་རྫས་བརླབ་པ་གཉིས་ལས། དང་པོ་ནི། གང་དབབ་པར་བྱ་ན། ཡེ་ཤེས་ལྷའི་འབྲས་ཆོས་རྣམ་ལྔའི་གཟི་བརྗིད་བྱིན་རླབས་ཆེན་པོ། གང་ལ་དབབ་ན་བདག་སྒྲུབ་པ་པོ་དང་གནས་ཁང་སྒྲུབ་པའི་ཡོ་བྱད་དང་བཅས་པ་ལ། གང་གི་ཆེད་དུ་དབབ་ན་ཡེ་ཤེས་ལྷའི་རྡོ་རྗེ་གསུམ་གྱི་བྱིན་རླབས་འབེབས་པའི་སྦྱོར་བས་ཐོབ་བྱ་རང་གནས་ཀྱི་ཡེ་ཤེས་གཙོ་བོར་གྱུར་པའི་དངོས་གྲུབ་ཐམས་ཅད་ཐོབ་རུང་གི་ནུས་མཐུའི་གཟི་བྱིན་བསྐྱེད་པ། </span></a>
<a href="sessions/transcript_2.html#hypertranscript1=664.72,692.62"><span class="tibetan">ཚུལ་ཇི་ལྟར་དབབ་ན། རང་ཉིད་ཀྱི་མོས་གུས་དྲག་པོས་བསྐུལ་བས་རྩ་བ་གསུམ་གྱི་ལྷ་ཚོགས་ཐམས་ཅད་ཏིལ་གྱི་གང་བུ་ཁ་ཕྱེས་པ་ལྟར་མཁའ་ཁྱབ་ཏུ་སད་པ་རྣམས་ཀྱི་རྡོ་རྗེ་གསུམ་གྱི་བྱིན་རླབས་དང་དངོས་གྲུབ་ཐམས་ཅད། སྐུ་ཕྱག་རྒྱ། གསུང་ཡིག་འབྲུ།ཐུགས་ཕྱག་མཚན་གྱི་རྣམ་པས་མཚོ་ཆེན་པོ་ལ་ཁ་བ་བབས་པ་ལྟར་བདག་གནས་ཡོ་བྱད་རྣམས་ལ་ཐིམ་པས་བྱིན་གྱིས་བརླབས་པར་བསམ་ལ་བྱིན་འབེབས་ཀྱི་ཚིག་བརྗོདཁྱད་པར་གྱི་རྫས་བདུག །ཅང་ཏེའུ་སོགས་རོལ་མོའི་སྒྲས་བསྐུལ་ཏེ་དབབ་པར་བྱའོ། </span></a><br><br>



<a href="sessions/transcript_2.html#hypertranscript1=692.62,734.03"><span class="tibetan">གཉིས་པ་མཆོད་རྫས་བརླབ་པ་ལ། སྤྱིར་བསང་སྦྱང་བྱ་བ་དང་། སོ་སོར་བྱིན་གྱི་རླབ་པ་གཉིས་ལས། དང་པོ་ནི། རང་ཉིད་ལྷར་གསལ་བའི་ཐུགསཀནས་རཾ ཡཾ་ཁཾ་གསུམ་འཕྲོས་པས། རཾ་ལས་མེ་བྱུང་བས་མཆོདརྫས་ཀྱི་མ་དག་པའི་ཉེས་སྐྱོན་བསྲེགས། ཡཾ་ལས་རླུང་བྱུང་བས་དངོས་འཛིན་གཏོར། ཁཾ་ལས་ཆུ་བྱུང་བས་བག་ཆགས་བཀྲུས། སྭ་བྷཱ་ཝའི་སྔགས་སོགས་ཀྱིས་རང་བཞིན་སྟོང་པར་སྦྱངས་ཏེ་སྟོང་ཉིད་ནམ་མཁའ་ལྟ་བུའི་ངང་ལ་མཉམ་པར་བཞག་གོ །</span></a><br><br>



<a href="sessions/transcript_2.html#hypertranscript1=734.03,780.41"><span class="tibetan">གཉིས་པ་ལའང་ཐུན་ཁྱད་གཉིས་ལས། ཐུན་མོང་ཕྱི་ནང་གི་ཉེར་སྤྱོད་རྣམས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་མམ་རང་རང་གི་ས་བོན་མིང་ཡིག་དང་པོ་ཐིག་ལེས་བརྒྱན་པ་ལས་བྱུང་བའི་ཡིད་དུ་འོང་བའི་ལྷ་རྫས་ཀྱི་མེ་ཏོག་སོགས་ཕྱི་མཆོད་དང་། མིརང་བྱུང་གི་རྫས་དབང་པོ་ལྔའི་མེ་ཏོག་སོགས་ནང་གི་ཉེར་སྤྱོད། འདོད་ཡོན་ལྔ། བཀྲ་ཤིས་རྫས་རྟགས། རྒྱལ་སྲིད་སྣ་བདུན་སོགས་མཆོདརྫསཀྱི་རྣམ་པ་མ་ཚང་བ་མེད་པ་དེ་རེ་རེ་ལས་ཀྱང་སོ་སོའི་མཆོདརྫས་ཐོག་པའི་ལྷ་མོ་དཔག་ཏུ་མེད་པ་སྤྲུལནས་མཆོད་པའི་སྤྲིན་སྤྲོ་བས་ནམ་མཁའི་ཁམས་གང་བརམོས་ལ་སྔགས་སོགས་བརྗོད་དོ། </span></a><br><br>



<a href="sessions/transcript_2.html#hypertranscript1=780.41,803.06"><span class="tibetan">ཁྱད་པར་བ་ལ་སྨན་གཏོར་རཀྟ་གསུམ་ལས། སྨན་ཕུདནི། རང་བྱུང་བདེ་སྐྱོང་གི་སྣོད་ཀ་པཱ་ལར་བཅུད་བདེ་གཤེགས་རིགས་ལྔ་ཡབ་ཡུམ་གྱི་དམ་ཚིག་གི་རྫས། དབུས་སུ་མི་ཤ་དང་དྲི་ཆེན། ཤར་དུ་བ་ལང་གི་ཤ་དང་ཁུ་བ། ལྷོར་ཁྱི་ཤ་དང་ཤ་ཆེན་གྱི་དྭངས་མ། ནུབ་ཏུ་རྟ་ཤ་དང་རྡུལ། བྱང་དུ་གླང་ཆེན་གྱི་ཤ་དང་དྲི་ཆུ་རྣམས་རིམ་བཞིན་ཧྲིཐཾ།ཧཱུཾ་ལཾ། ཏཱཾནཱཾ། ཨོཾ་ཨཾ། ཨཏྭཾ། རྣམས་ལས་རིགས་ལྔ་ཡབ་ཡུམ་བཅུ་རེ་བསྐྱེད། མཉམ་པར་སྦྱོར་བའི་སྦྱོར་མཚམས་བདེ་བའི་སྒྲ་དང་འོད་ཟེར་གྱིས་ཕྱོགས་དུས་ཀྱི་རྒྱལ་བ་སྲས་དང་བཅས་པ་རྣམས་སྤྱན་དྲངས་འདོད་ཆགས་ཆེན་པོའི་མེས་འོད་དུ་ཞུནས་རིགས་ལྔ་ཡབ་ཡུམ་ལ་ཐིམ་པས་མཁའ་གསང་ནས་བདུད་རྩི་དཀར་དམར་གྱི་རྣམ་པར་བྱུང་ཐོད་པའི་ནང་ཁེངས་མཐར་རིགས་ལྔ་ཡབ་ཡུམ་ཡང་འོད་དུ་ཞུ་ནས་བདུད་རྩི་ལ་ཐིམ་པས་ཁ་དོག་དྲི་རོ་ནུས་མཐུ་ཕུན་སུམ་ཚོགས་པ་ཡེ་ཤེས་ལྔ་ཡི་ངོ་བོར་གྱུར་པར་བསམ་ལ་སྔགས་བརྗོད། </span></a>
<a href="sessions/transcript_2.html#hypertranscript1=803.06,803.36"><span class="tibetan">འདིར་བཤད་པ་ནི་གསུང་པདྨ་རིགས་དང་སྦྱར་ཏེ་རྣམ་སྣང་དང་འོད་དཔག་གོ་བརྗེ་བའི་དབང་ལྟར་བྱས་པ་ཡིན་ལ། གཞན་རྡོར་སེམས་སྒྱུ་དྲྭ་སོགས་སུ་རྡོ་རྗེའི་རིགས་ཡིན་པའི་དབང་གིས་མི་བསྐྱོད་པ་དང་སྦྱར་བ་དང་། གཞན་བཞི་སོགས་རྣམ་སྣང་གི་རིགས་ཡིན་པའི་ཕྱིར་སངས་རྒྱས་ཀྱི་རིགས་སུ་སྦྱར་བ་སོགས་ཡོད་པས་གང་ལྟར་ཡང་མི་འགལ་ལ་གནས་སྐབས་རང་གཞུང་དང་བསྟུན་དགོས་པ་ཡིནནོ། </span></a><br><br>



<a href="sessions/transcript_2.html#hypertranscript1=803.36,820.45"><span class="tibetan">གཏོར་མ་ནི། གཏོར་གཞོང་རིན་པོ་ཆེའི་སྣོད་ས་གཞི་དང་མཉམ་པར་གཏོར་རྫས་འདོད་ཡོན་གྱི་ཕུང་པོ་ལྷ་རྣམས་ཇི་ལྟར་དགྱེས་པའི་ལོངས་སྤྱོད་ཀྱི་རྣམ་པ་བསམ་གྱིས་མི་ཁྱབ་པ་མཁའ་ཁྱབ་ཏུ་སྤེལ་ཞིང་སྤེལ་བ་སྟེ། སྤྱིར་གཏོར་མ་ལ་ཤེས་པ་གསུམ་སོགས་བཤད་པ་ཡོད་ཀྱང་འདིར་མཆོད་རྫས་སུ་ཤེས་པའི་སྐབས་ཐོབ་དང་སྦྱར་བའོ། </span></a><br><br>



<a href="sessions/transcript_2.html#hypertranscript1=820.45,850.79"><span class="tibetan">རཀྟནི། ཡུམ་གྱི་མཁའ་མཚོན་བྱེད་བྷནྡ་རློན་པ་སྐྲ་དང་བཅས་པའི་ནང་དུ། འདོད་གཟུགས་གཟུགས་མེད་ཀྱི་ཁམས་གསུམ་མམ། ལུས་སྣང་བ་འདོད་ཁམས། ངག་ཕྱེད་སྣང་གཟུགས་ཁམས། སེམས་སྣང་མེད་གཟུགས་མེད་ཀྱི་ཁམས་ཏེ་སྒོ་གསུམ་དུ་ཞེན་ཅིང་ཆགས་པའི་ཀུན་རྟོག་ཐམས་ཅད་བསྡུས་ཤིང་སྦྱངས་ནས་ཆགས་མེད་བདེ་བ་ཆེན་པོ་རཀྟའི་རྒྱ་མཚོར་བསྐྱིལ་བ་འདོད་ཡོན་གྱི་སྤྲིན་འཕྲོ་བའི་རང་བཞིན་མཁའ་ཁྱབ་ཏུ་སྤེལ་བའོ། </span></a><br><br>



<a href="sessions/transcript_2.html#hypertranscript1=850.79,873.02"><span class="tibetan">དེ་ལྟར་སྔོན་འགྲོ་འཇུག་ལྡོག་གི་སྦྱོར་བ་རྣམས་ལ་སྦྱང་བྱ་སྦྱོང་བྱེད་སྦྱངས་འབྲས་གསུམ་རྟེན་འབྲེལ་གྱི་འགྲོས་མཚུངས་པའི་སྒོ་ནས་དག་རྫོགས་སྨིན་གསུམ་བརྩིན། སྦྱང་བྱ་འཁོར་བའི་དུས་ཇི་ལྟར་འདོད་པའི་སྲིད་པར་འཇུག་པ་ལ་སྐྱེ་གནས་ཀྱི་སྐྱོན་དང་ཕྱི་མའི་གནས་ལུས་ལོངས་སྤྱོད་ཀྱི་འགལ་རྐྱེན་རྣམས་སྦྱང་ཞིང་བསྲུང་བ་བ་དང་། མཐུན་རྐྱེན་བསོདནམས་ཆ་མཐུན་གྱི་ལས་གསོག་པ་རྣམས་དག་པར་བྱེད། </span></a>
<a href="sessions/transcript_2.html#hypertranscript1=873.02,905.38"><span class="tibetan">སྦྱངས་འབྲས་དངོས་གཞི་སངས་རྒྱས་ཀྱི་མཛད་པ་ལ་བར་དུ་གཅོད་པའི་བདུད་བཞི་བཅོམ་པ་དང་ཚོགས་གཉིས་གསོག་ཅིང་འོད་ཟེར་ཆེན་པོས་དབང་བསྐུར་བ་དང་སངས་རྒྱས་ཀྱི་ཞིང་ཡོངས་སུ་སྦྱངས་བའི་ཏིང་ངེ་འཛིན་མངོན་དུ་བྱེད་པ་སོགས་དང་མཐུན་པས་འབྲས་བུརྫོགས་པར་བྱེད། སྦྱོང་བྱེད་སྔོན་འགྲོ་འདི་དག་གིས་རྩ་རླུང་ཐིག་ལེའི་གེགས་དང་གོལ་ས་ཆོད་ཅིང་ཉམས་རྟོགས་ཀྱི་རྩལ་ཁ་བསྐྱེད་པའི་ཐབས་རྨད་བྱུང་དུ་འགྱུར་བས་རྫོགས་རིམ་གྱི་སྨིན་བྱེད་དུ་འགྲོ་བ་ཡིན། </span></a>
<a href="sessions/transcript_2.html#hypertranscript1=905.38,960.08"><span class="tibetan">འདིའི་གོང་འོག་ཏུ་བཤད་པའི་དགརྫོགས་སྨིན་གསུམ་སོགས་སྦྱོར་ཚུལ་ཕལ་ཆེར། སྔ་འགྱུར་བསྟན་པའི་ཉི་མ་སྨིན་གླིང་ལོ་ཆེན་རིན་པོ་ཆེས་མཛད་པའི་ཟབ་ལམ་ཐུགས་རྗེ་ཆེན་པོ་བདེ་གཤེགས་ཀུན་འདུས་ཀྱི་ཆོ་གའི་རྣམ་བཤད་ཆེན་མོ་ལས་ཡིན་པར་ཤེས་པར་བྱའོ། །</span></a><br><br>


    Beginning of session 3:
<a href="sessions/transcript_3.html#hypertranscript1=0.00,35.74"><span class="tibetan">གཉིས་པ་དངོས་གཞིའི་ཏིང་ངེ་འཛིན་ལ་གསུམ། སྐུ་ཕྱག་རྒྱའི་རྣལ་འབྱོར། གསུང་བཟླས་པའི་རྣལ་འབྱོར། ཐུགས་འོད་གསལ་གྱི་རྣལ་འབྱོར་རོ། དང་པོ་སྐུ་ཕྱག་རྒྱའི་རྣལ་འབྱོར་ལ་ལྔ་སྟེ། </span></a>
<a href="sessions/transcript_3.html#hypertranscript1=35.74,90.94"><span class="tibetan">རྒྱུ་ཏིང་ངེ་འཛིན་གསུམ་གྱིས་ཁོག་དབུབ་པ། འབྲས་བུ་རྟེན་དང་བརྟེན་པའི་དཀྱིལ་འཁོར་བསྐྱེད་པ། དེ་ལ་ཡེ་ཤེས་པ་སྤྱན་དྲངས་ཤིང་བརྟན་པར་བཞུགས་སུ་གསོལ་བ། ཕྱག་འཚལ་དང་མཆོད་བསྟོད་གྱི་ལས་རིམ་བྱ་བ། དམིགས་པའི་གཙོ་བོ་ལྷའི་སྣང་ཞེན་ལ་བསླབ་པའོ། དང་པོ་ལ་གསུམ་ལས། དེ་བཞིན་ཉིད་ཀྱི་ཏིང་ངེ་འཛིནནི། འདིའི་སྦྱང་བྱ་ལུས་ཅན་རྣམས་འཆི་བའི་ཚེན་ནང་དུ་ས་ཆུ་མེ་རླུང་བཞི་རིམ་པས་རྣམ་ཤེས་ལ་ཐིམ་པའི་ཚེ་ཕྱི་རོལ་དུ་གཟུགས་སྒྲ་དྲི་རོ་རེག་གི་བར་ཐིམ་པས་དབུགས་ཀྱི་འགྱུ་བ་ཆད་ཅིང་། </span></a>
<a href="sessions/transcript_3.html#hypertranscript1=90.94,138.21"><span class="tibetan">རོ་རྐྱང་གི་དྭངས་མ་རྣམས་ཡར་མར་གྱི་སྣ་རྩེར་འདུསནས་རེག་ཆོས་ལ་ཐིམ་པའི་དུས་སུ་རྣམ་ཤེས་འོད་གསལ་དུ་འཇུག་སྟེ། འདུས་པའི་དྭང་མ་གཉིས་ཨ་ཧཾ་ལ་ཞུགས་པ་སྙིང་གའི་དྭང་མ་ལྔ་འདུས་ཀྱི་ཐིག་ལེར་ཐིམ་པས་ཕྲ་རགས་ཀྱི་རྟོག་པ་འགགས་ནས་</span></a>
<a href="sessions/transcript_3.html#hypertranscript1=138.21,181.84"><span class="tibetan">སྟོང་པའི་འོད་གསལ་སྔ་མ་སྔ་མ་ལས་ཕྱི་མ་ཕྱི་མ་བོགས་ཕྱིན་པའི་ཚུལ་གྱིས་སྣང་མཆེད་ཐོབ་གསུམ་གྱིས་རགས་པ་དང༌། ཉེར་ཐོབ་ཀྱིས་ཕྲ་བ་ཐིམ་པས་ངོ་མ་ཤེས་ན་ལྡོག་པ་ཅན་གྱི་བསླད་བྱེད་རྐྱེན་གསུམ་དང་བྲལ་བའི་ནམ་མཁའ་ལྟ་བུ་སྒྲིབ་བྲལ་གསལ་སྟོང་རྣམ་པར་མི་རྟོག་པའི་རྣམ་པ་ཅན་དུ་གནས་པ་དར་ཅིག་འོང་བ་དེ་ཡིན། </span></a>
<a href="sessions/transcript_3.html#hypertranscript1=181.84,231.78"><span class="tibetan">དེ་འཆི་བའི་འོད་གསལ་དངོས་ནི་སྦྱང་གཞི་སྟེ། དེ་ངོ་ཤེས་པས་བར་དོ་མེད་པར་གྲོལ་བ་བྱེད་པ་ཡིན་ལ། དེར་མ་ཟད་དེ་དང་ཆ་འདྲ་མཚན་མོ་གཉིད་ཀྱི་སྐབས་སོགས་སུའང་ཡོད་པས་དེ་ངོས་ཟིན་ན་རྨི་ལམ་མེད་པར་འོད་གསལ་གྱི་ངང་དུ་འབྱམས་པར་བྱེད་པ་སོགས་ཀྱི་གནད་དེ་ཡིན་ལ། འདིར་སྦྱང་བྱནི་དེ་ཉིད་ངོ་མ་ཤེས་ན་ལྡོག་པ་ཅན་གྱི་བག་ཆགས་ཤིན་ཏུ་ཕྲ་བའི་ཆ་དེའོ། </span></a>
<a href="sessions/transcript_3.html#hypertranscript1=231.78,279.85"><span class="tibetan">སྦྱང་འབྲསནི་ཤིན་ཏུ་སྤྲོས་པ་དང་བྲལབའི་ཡེ་ཤེས་སངས་རྒྱས་ཆོས་ཀྱི་སྐུ་ཡིན་ཞིང་། སྦྱོང་བྱེདནི་ཆོས་ཐམས་ཅད་སྟོང་ཞིང་བདག་མེད་པར་བསྒོམ་པ་སྟེ། དེ་ཡང་འདི་ལྟར་འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་སེམས་དང་ཡེ་ཤེས་ཀྱི་རང་སྣང་ཙམ་ལས་གཞན་དུ་གྲུབ་པ་རྡུལ་ཙམ་ཡང་མེད་ལ། ཡེ་ཤེས་ཀྱང་སེམས་ཀྱི་ཆོས་ཉིད་ལས་གཞན་དུ་མ་དམིགས་པའི་ཕྱིར། </span></a>
<a href="sessions/transcript_3.html#hypertranscript1=279.85,339.62"><span class="tibetan">ད་ལྟ་རང་རེ་རྣམས་ཀྱི་སེམས་ཀྱི་ཆོས་ཉིད་སྟོང་གསལ་འགགས་མེད་ཀྱི་ཡེ་ཤེས་སྤྲོས་པའི་མཚན་མ་དང་བྲལ་བའི་རང་བཞིན་མཉམ་པ་ཉིད་འདི་ཡིན་ལ༑ འདི་རྣམ་ཐར་སྒོ་གསུམ་དང་སྦྱར་ན། གསར་དུ་བྱས་པ་ལྟ་བུ་མ་ཡིན་པར་རང་བཞིན་འདུས་མ་བྱས་པའི་ཆོས་ཉིད་ངོ་བོ་སྟོང་པར་གནས་པནི་རྣམ་པར་ཐར་པའི་སྒོ་སྟོང་པ་ཉིད་དང་། སྟོང་ཉིད་དེའི་རང་བཞིན་འདི་ལྟ་བུ་ཞེས་མཚན་མའི་བློ་ཡི་སྤྱོད་ཡུལ་ལས་འདས་པ་ནི་རྒྱུ་མཚན་མ་མེད་པ་དང་། དེ་ལྟ་བུའི་ཆོས་ཉིད་མཉམ་པའི་ངང་ལ་འབྲས་བུ་ཐོབ་བྱ་ཐོབ་བྱེད་ལས་འདས་པས་གང་ལའང་ཡིད་སྨོན་མེད་པ་ནི་འབྲས་བུ་སྨོན་པ་མེད་པའོ། </span></a>
<a href="sessions/transcript_3.html#hypertranscript1=339.62,368.60"><span class="tibetan">དེ་ལྟ་བུའི་ཆོས་ཉིད་སྤྲོས་པ་དང་བྲལ་བ་ལ་བློ་ཡང་སྤྲོས་པ་དང་བྲལ་བར་བཞག་པས་བསལ་བཞག་སྤང་ལེན་དང་བྲལ་བར་རྡོ་རྗེ་ནམ་མཁའི་དཀྱིལ་ལྟར་གདོད་མ་ནས་རྣམ་པར་དག་པ་ནི་དེ་བཞིན་ཉིད་ཀྱི་ཏིང་ངེ་འཛིན་ནོ། </span></a>
<a href="sessions/transcript_3.html#hypertranscript1=368.60,397.20"><span class="tibetan">དེ་ལྟར་སྒོམ་པས་ལམ་དུ་འགྲོ་ཚུལནི། དངོས་གཞིའི་དུས་སུ་སྤྲོས་བྲལ་རྣམ་པར་མི་རྟོག་པའི་སྟོང་པ་ཉིད་ཀྱི་ངང་དུ་མཉམ་པར་བཞག་པ་དེ་ཉིད་འཆི་བའི་འོད་གསལ་དང་། འབྲས་བུ་ཆོས་སྐུ་གཉིས་ཀ་དང་རྣམ་པ་མཐུན་པར་མ་ཟད། རྗེས་དེ་མ་ཐག་ཏུ་འདིནི་འཆི་བ་དག་པ་ཆོས་སྐུའོ་ཞེས་དག་རྫོགས་ཀྱི་མོས་པས་གཞི་འབྲས་གཉིས་སྦྲེལ་བའི་ང་རྒྱལ་བྱ་སྟེ། </span></a>
<a href="sessions/transcript_3.html#hypertranscript1=397.20,432.73"><span class="tibetan">དེ་ལྟར་བསྒོམས་པས། མར་འཁོར་བའི་དྲི་མ་འཆི་སྲིད་དང་རྟག་ལྟ་སྣང་ཞེན་གཟུགས་མེད་ཀྱི་ཁམས་སྦྱང་ཞིང་དག་པར་བྱེད། ཡར་ཆོས་སྐུ་མངོན་དུ་བྱེད་པའི་འོད་གསལ་གྱི་ས་བོན་གསོས་འདེབས་པས་འབྲས་བུ་རྫོགས་པར་བྱེད་པའི་རྟེན་འབྲེལ་བསྒྲིགས། ལམ་གོང་མ་རྫོགས་རིམ་དོན་གྱི་འོད་གསལ་རྒྱུད་ལ་སྐྱེ་བའི་གཞི་འདིང་བས་སྨིན་བྱེད་དུ་འགྲོ་བའི་བ་ཡིན་ནོ། </span></a><br><br>



<a href="sessions/transcript_3.html#hypertranscript1=432.73,469.90"><span class="tibetan">ཀུན་སྣང་གི་ཏིང་ངེ་འཛིན་ནི། འདིའི་སྦྱང་བྱ་འཆི་སྲིད་ཀྱི་སྐད་ཅིག་བཞི་པའི་རྗེས་དེ་ཉིད་ལ་ལྷུན་གྲུབ་གཟུགས་སྐུའི་འོད་གསལ་སྟོན་གནམ་སྤྲིན་དང་བྲལ་བ་ལྟ་བུ་ལ་ཡེ་ཤེས་ལྔ་ཡི་ཞིང་སྣང་རིགས་ལྔ་ཚོམ་བུའི་རྣམ་པ་སྒྱུ་མ་ལྟ་བུར་ཤར་ཡང་ཉམས་ལེན་གྱི་གནད་དང་མི་ལྡན་པས་ངོ་མ་འཕྲོད་པར་</span></a>
<a href="sessions/transcript_3.html#hypertranscript1=469.90,495.50"><span class="tibetan">སླར་ཡང་རྣམ་རྟོག་གི་ཞོན་པ་རླུང་གི་རྐྱེན་ལས་སྣང་གསུམ་ལུགས་འབྱུང་གི་རིམ་པས་ཤིན་ཏུ་ཕྲ་ཞིང་དྭང་བའི་བར་དོའི་ཡིད་ལུས་དབང་པོ་ཀུན་ཚང་ཐོགས་མེད་ལྡན་ལས་ཀྱི་རྫུ་འཕྲུལ་དང་མངོན་ཤེས་ཕྲ་མོ་དང་ལྡན་པ་ཟས་སུ་གསུར་གྱི་དྲི་ལ་སྤྱོད་ཅིང་འཇིགས་སྐྲག་དང་སྡུག་བསྔལ་གྱི་སྣང་བ་ངེས་མེད་རྨི་ལམ་ལྟར་ཡད་ཡུད་ཕྱད་པྱོད་དུ་སྣང་བ་དྲི་ཟ་ཉེ་བར་ལེན་པ་ཞེས་ཀྱང་བྱ་བ་དེ་ཡིན་ལ། </span></a>
<a href="sessions/transcript_3.html#hypertranscript1=495.50,552.32"><span class="tibetan">སྦྱངས་འབྲསནི་སངས་རྒྱས་རྣམས་ཀྱི་ལོངས་སྤྱོད་རྫོགས་སྐུ་ཡེ་ཤེས་སྒྱུ་མའི་གར་མཁན་མཚན་དང་དཔེ་བྱད་ཀྱིས་བརྒྱན་པར་རང་སྣང་དོན་གྱི་འོག་མིན་ན་བཞུགས་པ་དེ་ཡིན་ཅིང་། སྦྱོང་བྱེདནི་དེ་བཞིན་མ་རྟོགས་པའི་འགྲོ་བ་ལ་སྒྱུ་མ་ལྟ་བུའི་སྙིང་རྗེ་མཁའ་ཁྱབ་ཏུ་བསྒོམ་པ་སྟེ། </span></a>
<a href="sessions/transcript_3.html#hypertranscript1=552.32,585.08"><span class="tibetan">དེ་ཡང་ནམ་མཁའི་དབྱིངས་དག་པ་ལས་གློ་བུར་དུ་འཇའ་ཚོན་གྱི་རྣམ་པར་ཤར་ཡང་ནམ་མཁའི་ཆོ་འཕྲུལ་ཙམ་ལས་བདེན་པར་མ་གྲུབ་པ་བཞིན་དུ་སྟོང་ཉིད་དེ་བཞིན་ཉིད་ཀྱི་གནས་ལུགས་ལ་འཁོར་འདས་གཉིས་སུ་མ་གྲུབ་པས་གཉིས་མེད་ཀྱི་ངང་ལས་མ་གཡོས་བཞིན་དུ་སྒྲ་མའི་མཚངས་མ་ཤེས་པས་བསླུས་པ་ལྟར། </span></a>
<a href="sessions/transcript_3.html#hypertranscript1=585.08,611.00"><span class="tibetan">རྩལ་སྣང་ལ་བདེན་པར་བཟུང་བས་འཁྲུལ་ཏེ་འཁོར་བའི་གནས་སུ་རང་དབང་མེད་པར་འཁྱམས་པའི་འགྲོ་བ་འདི་དག་གཏན་དུ་སྡུག་བསྔལ་ལས་བསྒྲལ་བར་བྱའོ་སྙམ་དུ་སེམས་ཅན་གྱི་ཁམས་ཐམས་ཅད་ལ་ཁྱབ་པའི་སྙིང་རྗེ་འཛིན་མེད་སྒྱུ་མ་ལྟ་བུར་ཤར་བ་སྟེ། དེ་ཇི་ལྟར་ལམ་དུ་ཁྱེརན། </span></a>
<a href="sessions/transcript_3.html#hypertranscript1=611.00,653.01"><span class="tibetan">ཀུན་སྣང་གི་ཏིང་ངེ་འཛིན་དེ་ཉིད་སྤྱོད་ཡུལ་སྒྱུ་མ་ལྟར་སྣང་བའི་ཆ་ནས་བར་དོ་དང་འབྲས་བུ་ལོངས་སྐུ་གཉིས་ཀ་དང་མཐུན་པའི་ལམ་དེ་ཉིད་བསྒོམ་སྟེ། བར་དོ་དག་པ་ལོངས་སྤྱོད་རྫོགས་པའི་སྐུའོ་ཞེས་ང་རྒྱལ་བྱ། འདིས་བར་སྲིད་དང་ཆད་ལྟ་སྟོང་ཞེན་གཟུགས་ཁམས་དག་པར་བྱེད། འབྲས་བུ་ལོངས་སྐུར་རྫོགས་པའི་རྟེན་འབྲེལ་བསྒྲིགས། འོད་གསལ་ཟུང་འཇུག་གི་ལྷར་ལྡང་བའི་རྒྱུ་སྙིང་རྗེ་ཆེན་པོའི་གཞི་གདིང་བའི་སྨིན་བྱེད་དུ་འགྲོའོ། </span></a><br><br>



<a href="sessions/transcript_3.html#hypertranscript1=653.01,706.43"><span class="tibetan">རྒྱུའི་ཏིང་ངེ་འཛིནནི། འདིའི་སྦྱང་གིབྱ་བར་དོའི་སེམས་ཅན་དེ་ཕྱི་མའི་སྐྱེ་གནས་ལ་ཕྱོགས་པ་ན་སྐྱེ་གནས་ལ་སྲེད་པ་སྐྱེ་སྟེ། དེ་ཡང་བརྫུས་ཏེ་སྐྱེན་གནས་ལ། དྲོད་གཤེར་ལས་སྐྱེན་དྲི་རོ་ལ། སྒོ་ང་དང་མངལ་ལས་སྐྱེན་ཕ་མའི་འདུ་འཕྲོད་ལ་སྟེ། གང་དུ་སྐྱེ་འགྱུར་གྱི་གནས་ལ་སྲེད་པ་སྐྱེས་པའི་རྐྱེན་གྱིས་དེར་འཇུག་མ་རག་གི་སྐད་ཅིག་མའི་བར་དོའི་རླུང་སེམས་དེ་ཡིན་ལ། </span></a>
<a href="sessions/transcript_3.html#hypertranscript1=706.43,744.33"><span class="tibetan">སྦྱངས་འབྲསནི་ལོངས་སྤྱོད་རྫོགས་པའི་གང་འདུལ་གྱི་སྤྲུལ་པ་རགས་པའི་སྐུ་འཛིན་པའི་ཚུལ་སྟོན་པར་བཞེད་པ་ཡིན་ཅིང་། སྦྱོང་བྱེད་ནི་སྟོང་ཉིད་སྙིང་རྗེ་ཟུང་དུ་འཇུག་པའི་རང་གི་རིག་པ་ཡི་གེ་ཨཱ༔ཧཱ་ཧིསོགས་སོ་སོའི་ས་བོན་གཙོ་བོའི་སྐུ་མདོག་དང་མཐུན་པར་བདེ་གསལ་སྟོང་ཉིད་ཀྱི་རང་བཞིན་དུ་བསྒོམ་པ་སྟེ། </span></a>
<a href="sessions/transcript_3.html#hypertranscript1=744.33,789.49"><span class="tibetan">དེ་ཡང་ཏིང་ངེ་འཛིན་སྔ་མ་གཉིས་ལ་རིམ་པར་བསླབས་ཏེ་གོམས་པ་ལས་དེ་གཉིས་ཟུང་དུ་འཇུག་པ་ལྷན་སྐྱེས་མི་འགྱུར་བའི་བདེ་བ་ཆེན་པོ་བརྟན་གཡོ་སྲིད་ཞིའི་ཆོས་ཐམས་ཅད་ལ་ཁྱབ་ཅིང་རྗེས་སུ་སོང་བའི་ངོ་བོ་རྡོ་རྗེ་ལྟར་མི་ཕྱེད་པའི་རང་བཞིན་པ་བྱང་ཆུབ་སེམས་ཀྱི་རྟེན་དུ་གྱུར་པ་དྭངས་མའི་སྲོག་ཆེན་པོ་ཉིད་རྣམ་པ་ཤིན་ཏུ་དྭངས་ཤིང་གསལ་ལ་གང་དུའང་འགྱུར་བ་མེད་ཅིང་ཅིར་ཡང་འཆར་དུ་རུང་བ་གསལ་བརྟན་གྱིས་ཁྱད་པར་དུ་བྱས་པ་སྟེ། </span></a>
<a href="sessions/transcript_3.html#hypertranscript1=789.49,829.34"><span class="tibetan">དེནི་སྤྲུལ་སྐུའི་རྟོགས་པ་རྒྱུ་མཐུན་དུ་བསྒྲུབ་པའི་རྒྱུའི་ཏིང་ངེ་འཛིན་ཏེ། མི་ཤིགས་པའི་ཐིག་ལེ་ཆེན་པོའི་ངོ་བོ་ཉིད་དུ་ཤར་བའི་ས་བོན་གྱི་ཡི་གེ་འདིས་དཀྱིལ་འཁོར་ཐམས་ཅད་སྤྲུལ་པར་བྱེད་ཅིང་། འདི་ཉིད་བདེ་གསལ་སྟོང་པ་ཉིད་ཀྱི་རང་བཞིན་དུ་བསྒོམས་པས་དཀྱིལ་འཁོར་ཐམས་ཅད་ཀྱང་བདེ་གསལ་གྱི་རྣམ་འཕྲུལ་སྟོང་པ་ཉིད་ཀྱི་རང་བཞིན་ཅན་དུ་འཆར་བའི་རྒྱུ་བྱེད་པ་ཡིན་ནོ། </span></a>
<a href="sessions/transcript_3.html#hypertranscript1=829.34,854.74"><span class="tibetan">དེ་ཇི་ལྟར་ལམ་དུ་ཁྱེར་ན། རྒྱུའི་ཏིང་ངེ་འཛིན་ནི་དཀྱིལ་འཁོར་ཐམས་ཅད་བསྐྱེད་པའི་ས་བོན་དུ་འགྱུར་བ་ལྟར་སྐྱེ་གནས་སུ་འཇུག་ཀའི་བར་དོའི་རླུང་སེམས་དེ་ཉིད་སྲིད་པ་ཕྱི་མའི་ས་བོན་བྱེད་ཅིང་། སངས་རྒྱས་སྤྲུལ་པའི་སྐུས་ཀྱང་གདུལ་བྱ་རྣམས་ཀྱི་ངོར་རྣམ་འཕྲུལ་སྣ་ཚོགས་པ་སྟོན་པའི་ཆ་ནས་དེ་གསུམ་རྣམ་པ་མཐུན་པས་ན་འདིནི་སྐྱེ་བ་དག་པ་སྤྲུལ་སྐུའོ་ཞེས་ང་རྒྱལ་བྱེད་པའོ། </span></a>
<a href="sessions/transcript_3.html#hypertranscript1=854.74,873.33"><span class="tibetan">འདིས་སྐྱེ་གནས་སུ་འཇུག་ཀ་མའི་སྲེད་བཅས་ཀྱི་ཤེས་པ་དང་སྣང་སྟོང་ཐ་དད་དུ་ཞེན་པའི་རྟོག་པ་འདོད་ཁམས་རྣམས་སྦྱོང་ཞིང་དག །འབྲས་བུ་ལོངས་སྐུ་ལས་གང་འདུལ་གྱི་སྤྲུལ་སྐུར་བཞེངས་པའི་རྟེན་འབྲེལ་སྒྲིགས། རྫོགས་རིམ་བདེ་བ་དང་རླུང་སེམས་ལས་བྱུང་བའི་ལྷ་སྐུར་ལྡང་བའི་གཞི་བཏིང་བས་སྨིན་བྱེད་དུ་འགྱུར་རོ། </span></a><br><br>



<a href="sessions/transcript_3.html#hypertranscript1=873.33,959.14"><span class="tibetan">དེ་ལྟར་ཏིང་ངེ་འཛིན་གསུམ་པོ་འདིས་ནི། སྦྱང་བྱ་འཆི་བར་སྐྱེ་གསུམ་གྱི་བག་ཆགས་སྦྱང་པ་དང་། སྦྱོང་བྱེད་ལམ་རང་གི་ངོ་བོའང་སྟོང་ཉིད་སྙིང་རྗེའི་སྙིང་པོ་ཅན་ཏེ་ཐེག་ཆེན་གྱི་ལམ་ཐམས་ཅད་ཀྱི་སྲོག་ཤིང་གཅིག་པུ་ཡིན་པས་འདི་དང་བྲལ་བའི་ལམ་རྣམས་ལམ་གྱི་གཟུགས་བརྙན་ཙམ་དུ་འགྱུར་བས་ཐོག་མར་འདི་ཁོ་ན་ལ་འབད་པ་བསྐྱེད་པ་གལ་ཆེ་ཞིང་། འདི་ལ་གོ་མྱོང་ཅི་རིགས་སྐྱེས་ན་བསྐྱེད་རིམ་ཕྱི་མ་རྣམས་ཀྱི་དག་སྦྱོར་རེ་རེ་བཞིན་ཞིབ་པར་མ་གྲུབ་ཀྱང་འགལ་བ་ཆུང་སྟེ་དོན་གྱི་གནད་རྣམས་འདིར་ཚང་བའི་ཕྱིར་རོ། </span></a><br><br>



<a href="sessions/transcript_3.html#hypertranscript1=959.14,993.15"><span class="tibetan">གཉིས་པ་རྟེན་དང་བརྟེན་པའི་དཀྱིལ་འཁོར་བསྐྱེད་པ་ལ་གཉིས། རྟེན་གཞལ་ཡས་ཁང་བསྐྱེད་པ་དང་། བརྟེན་པ་ལྷ་བསྐྱེད་པའོ། དེའི་དང་པོ་ལའང་གསུམ་སྟེ། འོག་གཞི་འབྱུང་བ་རིམ་བརྩེགས་བསྐྱེད་པ། གཞལ་ཡས་བསྐྱེད་པ། གདན་བསྐྱེད་པའོ། དང་པོ་ནི། འདིའི་སྦྱང་བྱ་སེམས་ཅན་རྣམས་གང་དུ་སྐྱེ་འབབའི་སྣོད་ཀྱི་འཇིག་རྟེན་ཆགས་པའི་གཞི་ནམ་མཁའི་ཁམས་དང༌། ཆགས་པར་གྱུར་པའི་རྒྱའི་གཙོ་བོ་སེམས་དང་། </span></a>
<a href="sessions/transcript_3.html#hypertranscript1=993.15,1022.61"><span class="tibetan">བྱེ་བྲག་ལས་མཐུན་པར་བསགས་པའི་སེམས་ཅན་སྤྱི་མཐུན་གྱི་ལས་ཀྱི་བག་ཆགས་སེམས་ལ་བགོས་པ་ཡུལ་སྣང་འགྱུར་ཐུན་མོང་དུ་སྨིན་པ། འབྱུང་བཞིའི་དཀྱིལ་འཁོར་རི་རབ་དང་བཅས་པ་དེའོ། སྦྱངས་འབྲསནི་སངས་རྒྱས་རྣམས་གང་དུ་འཚང་རྒྱ་བའི་ཞིང་ཆོས་ཀྱི་དབྱིངས་ཡིན་ལ་དེའི་ཕྱག་རྒྱ་ཡུམ་ལྔའི་མཁའ་ཀློང་རྣམ་པར་དག་པའོ། </span></a>
<a href="sessions/transcript_3.html#hypertranscript1=1022.61,1043.65"><span class="tibetan">སྦྱོང་བྱེདནི། སྲུང་འཁོར་གྱིནང་དུ་ནམ་མཁར་གནས་པའི་རྒྱུའི་ས་བོན་ལས། ཡི་གེ་ཨེ་ཡཾ་རཾ་བཾ་ལཾ་སུཾ་རྣམས་ཆད་པ་ལས་འོད་ཟེར་སྤྲོས་པས་འབྱུང་བ་ལྔ་དང་དེར་འཛིན་གྱི་ཞེན་རྟོག་སྦྱངས། </span></a>
<a href="sessions/transcript_3.html#hypertranscript1=1043.65,1067.74"><span class="tibetan">འབྱུང་ལྔའི་དྭངས་མ་ཡེ་ཤེས་ལྔའི་ཡོན་ཏན་ཐམས་ཅད་བསྡུས་ཏེ་ཞུ་བ་ལས་ཨེ་ལས་ནམ་མཁའ་ཆོས་འབྱུང་མཐིང་ག་གདེང་ཀ་གྱེན་དུ་རྒྱས་ཤིང་རྩ་བ་ཕྲ་བ་ཐུར་དུ་ཟུག་པ། དེའི་སྟེང་ནས་རིམ་བརྩེགས་ཀྱིས་ཡཾ་ལས་རླུང་གི་དཀྱིལ་འཁོར་ལྗང་གུ་དབྱིབས་རྡོ་རྗེ་རྒྱ་གྲམ་གྱི་རྣམ་པ་ཅན་དུ་བ་ལྟ་བུའི་འོད་ཟེར་ལྗང་ནག་གི་མུ་ཁྱུད་ཀྱིས་བསྐོར་བ། </span></a>
<a href="sessions/transcript_3.html#hypertranscript1=1067.74,1093.77"><span class="tibetan">རཾ་ལས་མེ་དཀྱིལ་དམར་པོ་གྲུ་གསུམ་པ་མེ་ལྕེ་འབར་བའི་ཕྲེང་བས་བསྐོར་བ། ཐཾ་ལས་ཆུ་ཡི་དཀྱིལ་འཁོར་དཀར་པོ་ཟླུམ་པོར་འཁྱིལ་བའི་མཐའ་ལ་འོད་ཟེར་དཀར་པོས་བསྐོར་བ། ལཾ་ལས་ས་ཡི་དཀྱིལ་འཁོར་གསེར་གྱི་རང་བཞིན་གྲུ་བཞི་པ་འོད་ཟེར་སེར་པོས་བསྐོར་བ། སུཾ་ལས་རིན་པོ་ཆེ་སྣ་བཞི་ལས་གྲུབ་པའི་རི་རབ་བང་རིམ་བཞི་པ་དབྱིབས་གྲུ་བཞི་མཐའ་ལྕགས་རིས་ཡོངས་སུ་བསྐོར་བ་རྣམས་རེག་ལ་མ་འབྱར་བར་བསྒོམ་པ་སྟེ། </span></a>
<a href="sessions/transcript_3.html#hypertranscript1=1093.77,1130.35"><span class="tibetan">འབྱུང་ལྔ་རྣམ་པར་དག་པ་རིགས་ཀྱི་ཡུམ་ལྔ་ཞེས་གཞི་འབྲས་སྦྲེལ་བའི་ང་རྒྱལ་བྱ།འདིར་བཤད་པ་ནི་ཞི་བ་སྟེ། ཁྲོ་བོ་ལ་རཀྟའི་མཚོ་དང༌། ཞིང་ཆེན་གྱི་ས་གཞི་དང་། ཀེང་རུས་ཀྱི་རི་རབ་སོགས་བསྒོམ་པར་བྱ་སྟེ་རང་གཞུང་དང་བསྟནནོ། </span></a><br><br>



<a href="sessions/transcript_3.html#hypertranscript1=1130.35,1143.50"><span class="tibetan">གཉིས་པ་གཞལ་ཡས་ཁང་བསྐྱེད་པ་ནི། འདིའི་སྦྱང་བྱ་སེམས་ཅན་རྣམས་གང་དུ་རྒྱུ་ཞིང་ལོངས་སྤྱོད་པའི་གནས་སུ་གྱུར་པའི་ཡུལ་དང་ཁང་ཁྱིམ་ལ་སོགས་པའི་ཞེན་རྟོག་རྣམས་ཡིན་ལ༑</span></a>
<a href="sessions/transcript_3.html#hypertranscript1=1143.50,1195.78"><span class="tibetan">སྦྱངས་འབྲས་ནི། ཆོས་ཀྱི་དབྱིངས་ཀྱི་ཡེ་ཤེས་སྤྲོས་པ་ཐམས་ཅད་དང་བྲལ་བ་ནི་སངས་རྒྱས་ཐམས་ཅད་ཀྱི་བརྟེན་པའི་གནས་སུ་བཤད་པསན་དེ་ཉིད་ཀྱི་རང་བཞིན་གཞལ་ཡས་ཁང་ནི་རྡོ་རྗེ་བཙུན་མོའི་བྷ་གའི་མཁའ་ཀློང་མཚོན་པ་སྟེ་གསང་བ་མཆོག་གི་དགྱེས་པ་དང་། ཐར་པ་ཆེན་པོའི་གཞལ་མེད་ཁང་མྱ་ངན་ལས་འདས་པའི་གྲོང་ཁྱེར་ཆེན་པོ་གནས་ལུགས་ཇི་ལྟ་བའི་དོན་གྱི་འོག་མིན་རང་སྣང་རྣམ་པར་དག་པའི་གཞལ་མེད་ཁང་སྟེ་རྣམ་སྣང་གི་ངོ་བོར་རྣམ་པར་དག་པའོ། </span></a>
<a href="sessions/transcript_3.html#hypertranscript1=1195.78,1270.72"><span class="tibetan">སྦྱོང་བྱེདནི་སངས་རྒྱས་རང་སྣང་གི་ཕོ་བྲང་ཉིད་ལམ་དུ་བྱེད་པ་སྟེ། དེ་ཡང་རྒྱུའི་ས་བོན་ལས་ཡི་གེ་ཧཱུཾ་ཁ་དོག་ལྔ་ལྡན་ཆད་རི་རབ་ཀྱི་སྟེང་དུ་བབས་པ་འཕྲོ་འདུས་འོད་དུ་ཞུ་བ་ལས། རྒྱུ་བསོད་ནམས་དང་ཡེ་ཤེས་ཀྱི་ཚོགས་གཉིས་ལས་གྲུབ་པ། ངོ་བོ་ཡེ་ཤེས་ལྔ་ཡི་རང་བཞིན། རྣམ་པ་དབྱིབས་དང་རྒྱན་བཀོད་ཕུན་སུམ་ཚོགས་པའི་གཞལ་ཡས་ཁང་ཉིད་བསྒོམ་པ་སྟེ། </span></a>
<a href="sessions/transcript_3.html#hypertranscript1=1270.72,1318.13"><span class="tibetan">དེ་ཡང་བསྲུང་གུར་ཡངས་ཤིང་རྒྱ་ཆེ་བར་གྱུར་པའི་ནང་། རི་རབ་ཀྱི་སྟེང་དུ་རྡོ་རྗེའི་རྡུལ་ཕྲ་མོ་འདུས་པའི་ས་གཞི་ཁད་མཉམ་པར་བྱས་པའི་ཕྱི་མཐར་རྡོ་རྗེའི་རྭ་བ་ལྕགས་རི་ལྟ་བུས་བསྐོར་བ་ལས་ཁ་དོག་ལྔའི་མེ་དཔུང་འཕྲོ་བ། དེའི་ནང་དུ་དུར་ཁྲོད་ཆེན་པོ་བརྒྱད་མཆོད་རྟེན་ཤིང་མེ་སྤྲིན་ཆུ་གྲུབ་པ་ཕྱོགས་སྐྱོང་ལྷ་ཀླུ་སོགས་དུར་ཁྲོད་ཀྱི་ཆོས་རྣམས་ཀྱིས་འཇིགས་པར་བྱས་པས་བསྐོར་བ། </span></a>
<a href="sessions/transcript_3.html#hypertranscript1=1318.13,1366.00"><span class="tibetan">དེའི་ནང་དུ་རྒྱུ་རིན་པོ་ཆེ་སྣ་ཚོགས་པའི་རང་བཞིན་ཅན་གྱི་པདྨ་འདབ་མ་སྟོང་དང་ལྡན་པ་ལྟེ་བ་ཟླུམ་པོ་ལེབ་ཆགས་ཅན་ཁ་དོག་ལྗང་གུ་གེ་སར་དམར་པོ་ཟིལ་ཕོག་དང་བཅས་པ། དེ་ཡི་སྟེང་དུ་ཉི་མའི་དཀྱིལ་འཁོར་དྭངས་ཤིང་གསལ་བ་གེ་སར་གྱི་རྒྱ་དང་མཉམ་པ། དེ་ཡི་དབུས་སུ་སྣ་ཚོགས་རྡོ་རྗེ་ལྟེ་བ་མཐིང་ག་གྲུ་བཞི་པ་ཤར་གྱི་རྭ་གསུམ་དཀར་པོ་སོགས་ཕྱོགས་མདོག་ཅན། </span></a>
<a href="sessions/transcript_3.html#hypertranscript1=1366.00,1415.39"><span class="tibetan">དེའི་སྟེང་གི་གཞི་ལ་གཞལ་ཡས་ཁང་ཀུན་ནས་གྲུ་བཞི་པ། རིན་པོ་ཆེ་ལྔའི་རྩིག་པ་ནང་ནས་རིམ་པར་གཙོ་བོའི་རིགས་ཀྱི་ཁ་དོག་ནས་བརྩམ་ནས་ཕྱི་ནང་ལྔ་བསྒྲགས་སུ་གནས་པ། ཕྱིའི་འགྲམ་རྨངས་ན་འདོད་ཡོན་གྱི་སྣམ་བུ་རིན་པོ་ཆེ་དམར་པོའི་སྟེགས་བུས་བསྐོར་བ་ལ་ཤར་སྟོད་ནས་རིམ་པར་མཆོད་པའི་ལྷ་མོ་རྣམས་གཉིས་གཉིས་ཞལ་ནང་བསྟན་གྱིས་པི་ཝཾ་མ་སྔོན་མོ། གླིང་བུ་མ་སེར་མོ། རྔ་ཟླུམ་མ་དམར་མོ། རྫ་རྔ་མ་ལྗང་གུ་རྣམས་རང་རང་གི་ཕྱག་མཚན་འཛིན་པ། </span></a>
<a href="sessions/transcript_3.html#hypertranscript1=1415.39,1450.91"><span class="tibetan">དེ་བཞིན་དུ་ལྷོར་སྒེག་མོ་སྔོན་མོ་དང་བཞད་མ་དམར་མོ་གཉིས་རང་རྒྱ་ཅན། གླ་མ་སེར་མོ་ཏིང་ཤག་འཛིན་པ། གར་མ་ལྗང་གུ་གར་རྒྱ་ཅན༑ ནུབ་ཏུ་མེ་ཏོག་མ་སེར་པོ། སྤོས་མནག་མོ། མར་མེ་མ་དམར་མོ། དྲི་མ་ལྗང་གུ་རྣམས་རང་རང་གི་ཕྱག་མཚན་ཅན། བྱང་དུ་གཟུགས་མ་དམར་མོ་མེ་ལོང་། རོ་མ་དམར་མོ་ཟས་གཞོང་། རེག་མ་ལྗང་གུན་བཟའ། ཆོས་དབྱིངས་མ་དཀར་མོ་ཆོས་འབྱུང་འཛིན་པ་ཐམས་ཅད་ཀྱང་ཞི་ཚུལ་སྒེག་ཉམས་ཅན་དར་དང་རིན་པོ་ཆེས་བརྒྱན་པ། </span></a>
<a href="sessions/transcript_3.html#hypertranscript1=1450.91,1475.04"><span class="tibetan">སྒོ་ཁྱུད་ཀྱི་མཚམས་དང་ཤར་ལྷོ་ལ་སོགས་པའི་མཚམས་རྣམས་སུ་ཟླ་ཕྱེད་རྡོ་རྗེས་རེ་རེ་མཚན་པ། རྩིག་པའི་སྟེང་གི་ཁར་ཕ་གུ་སེར་པོ་ལ་རིན་པོ་ཆེའི་ཕྲ་ཚོམ་གྱིས་མཛེས་པ་བད་ཀྱི་ཚུལ་དུ་འཕྱར་བ། དེའི་སྟེང་དུ་བྲེ་སྤུངས་སམ་ཀ་ཐུང་གིས་བཏེགས་པའི་གདུང་མ། དེའི་སྟེང་དུ་ཐོག་ཕུབ་པའི་ཕྱམ་གྱི་གནས་ལ་ཙི་པ་ཏྲའི་ཁ་ནས། རིན་པོ་ཆེའི་དྲྭ་བ་དྲྭ་ཕྱེད་དང་། </span></a>
<a href="sessions/transcript_3.html#hypertranscript1=1475.04,1501.67"><span class="tibetan">གཞན་ཡང་མེ་ཏོག་གི་ཕྲེང་བ་དང་། དར་དཔྱངས་མེ་ལོང་དང་ཟླ་ཕྱེད་རྔ་ཡབ་རླུང་གིས་བསྐྱོད་པ་དང་བཅས་པ་ཇི་ལྟར་རིགས་པས་མཛེས་པ། ཕྱམ་གྱི་སྟེང་དུ་རྒྱ་ཕིབས་འདོད་སྣམ་གྱི་ཕྱི་མཐའ་ཁེབས་པ་ཙམ་དུ་ཕྱིར་འཕྱང་བའི་ནང་གི་འོག་ཏུ་རིན་པོ་ཆེ་དཀར་པོའི་ཤར་བུ་སྤྱི་བླུགས་མགོ་ཐུར་བསྟན་ལྟར་འཕྲེང་བ་བསྒྲིག་པའི་རྩེ་རྣམས་ཕྱམ་གྱི་མ་མཐའི་ཐད་ཀར་སླེབ་པ། </span></a>
<a href="sessions/transcript_3.html#hypertranscript1=1501.67,1518.02"><span class="tibetan">རྒྱ་ཕིབས་ཀྱི་ཐོག་ཏུ་དེའི་རྩ་བ་གནོན་བྱེད་རིན་པོ་ཆེའི་སྤང་ལེབ་དཀར་པོ་བང་རིམ་གསུམ་མམ་བཞི་ཡོད་པ་བསླངས་ནས་བསྒྲིགས་པ་པུ་ཤུ་མཆོད་རྟེན་རིས་སམ་ལན་ཀན་དུ་གྲགས་པ་སྟེ། འདི་ལ་པད་འདབ་ཕྱེད་པར་ཡང་བཤད་དེ་གཅིག་གོ །</span></a>
<a href="sessions/transcript_3.html#hypertranscript1=1518.02,1544.10"><span class="tibetan">གཞལ་ཡས་ཁང་གི་ནང་དུ་ཀ་བ་བརྒྱད་ཀྱིས་བཏེགས་པའི་གདུང་བཞི་བསྣོལ་མའི་སྟེང་དུ་ཕྱམ་ཉི་ཤུ་རྩ་བརྒྱད་བཏང་བའི་དབུས་ཀྱི་མཐོངསཀ་མ་གཏོགས་བཀབ་པའི་སྟེང་དུ་རིན་པོ་ཆེའི་སྤང་ལེབ་བསྒྲིགས་པའི་གྲལ་མ༑ ཐོག་ས་རིན་པོ་ཆེ་བཅལ་དུ་བཀྲམ་པ། དབུས་ཕྱུར་བུར་ཞེས་པའི་དོན་མཐོང་ཀའི་ཟུར་བཞི་ཀ་བའམ་ཤིང་བརྩེགས་ཀྱི་བཀོད་པས་བཏེགས་པའི་སྟེང་དུ་རྒྱ་ཕེབས་བཀལ་བའི་རྩེ་མོར་རྡོ་རྗེ་རིན་པོ་ཆེའི་ཏོག་གིས་མཛེས་པར་བྱས་པ། </span></a>
<a href="sessions/transcript_3.html#hypertranscript1=1544.10,1570.02"><span class="tibetan">ཕྱོགས་བཞིའི་རྩིག་པའི་དབུས་དྲང་ཐད་དུ་སྒོ་བཞི་ཕྱི་རོལ་སྒོ་ཁང་དང་བཅས་པའི་མར་སྣེ་ཟུར་གཉིས་དང་ཡར་སྣེ་འདོད་ཡོན་གྱི་སྣམ་བུ་ལ་ཐུགས་པའི་ཟུར་གཉིས་བཅས་སུ་ཀ་བ་བཞི་བཞིའི་སྟེང་དུ་གདུང་བཞི་བསྣོལ་མར་བཏང་བ། རྟ་བབས་ལ་རྒྱུ་འབྲས་གཉིས་ལས། རྒྱུའི་རྟ་བབས་ནི་སྒོར་འཇུག་པའི་ཐེམ་སྐས་ཏེ། སྒོ་གཡས་གཡོན་གྱི་སྒོ་ཕུབ་ཀྱི་མཚམས་དང་། སྒོ་དངོས་ཀྱི་ཕྱེ་མཚམས་སུ་ཐེམ་སྐས་བཞི་བཞི་སྟེ་བརྒྱད་དོ། </span></a>
<a href="sessions/transcript_3.html#hypertranscript1=1570.02,1603.13"><span class="tibetan">འབྲས་བུའི་རྟ་བབས་ནི། སྒོ་སྟེང་གི་སྔར་གྱི་གདུང་བཞི་བསྣོལ་མའི་སྟེང་དུ་རྟ་བབས་སྣམ་བུ་བཞི་མའམ་བརྒྱད་མ་གང་རུང་ལས་འདིར་བརྒྱད་བརྩེགས་ལྟརན། རིམ་པར། རྟ་རྐང་། ཆུ་སྐྱེས། སྒྲོམ༑ ཟ་ར་ཚགས། སྣ་འཕྱང་། ཆུན་འཕྱང་། ཤར་བུ། རྒྱ་ཕིབས་ཏེ་བརྒྱད་དོ། དེ་ཡང་རྟ་རྐངནི་གཞི་སྔོན་པོ་ལ་གསེར་གྱི་རྡོ་རྗེ་འགྲེང་བུ་བསྒྲིགས་པ། ཆུ་སྐྱེསནི་རིན་པོ་ཆེ་དམར་པོའི་པད་འདབ་བསྒྲིགས་པ། སྒྲོམ་ནི་ཀ་ཐུང་གི་བར་ལ་རིན་པོ་ཆེ་སྣ་ཚོགས་ཀྱི་སྒྲོམ་ལེབས་བཙུད་པ། ཟར་ཚགས་ནི་སྣ་འཕྱང་ལས་དཔྱང་བའི་རིན་པོ་ཆེ་དཀར་པོའི་དྲྭ་མིག །</span></a>
<a href="sessions/transcript_3.html#hypertranscript1=1603.13,1626.68"><span class="tibetan">སྣ་འཕྱངནི་ཕ་གུ་དང་འདྲ། ཆུན་འཕྱངནི་གཞི་བར་སྟོང་ལ་སེང་མགོའི་ཁ་ནས་རིན་པོ་ཆེའི་དྲྭ་བ་དྲྭ་ཕྱེད་འཕྱང་བ། ཤར་བུ་དང་རྒྱ་ཕིབས་གཉིས་ནི་སྔ་ཞུམ་ལྟ་བུ་ལ་རྒྱ་ཕིབས་ཀྱི་ཟུར་བཞིར་ཁྱུང་མགོའི་ལྐོག་མ་ནས་དྲིལ་བུ་རླུང་བསྐྱོད་དང་བཅས་པ་དཔྱང་བ། རྟ་བབས་ཀྱི་མདུན་དབུས་སུ་གླང་རྒྱབ་མིག་གསུམ་བསྐོར་བའི་ནང་དུ་རིན་པོ་ཆེའི་དྲྭ་བ་དང་དྲ་ཕྱེད་ཀྱིས་མཛེས་པ། </span></a>
<a href="sessions/transcript_3.html#hypertranscript1=1626.68,1674.83"><span class="tibetan">རྒྱ་ཕིབས་ཀྱི་སྟེང་དུ་པདྨའི་ལྟེ་བར་གསེར་གྱི་འཁོར་ལོ་དང་དེའི་གཡས་གཡོན་གཉིས་སུ་ཐབས་ཤེས་རི་དྭགས་ཕོ་མོ་རྭ་ཡོད་མེད་གཉིས་ཀྱིས་བརྟེན་པའི་སྟེང་དུ་རིན་པོ་ཆེའི་གདུགས་དཀར་པོས་མཛེས་པ། གཞན་ཡང་སྟེང་དང་བར་མཚམས་རྣམས་སུ་རིན་པོ་ཆེའི་བླ་རེ་དང་རྒྱལ་མཚན་དང་བ་དན་དང་རྔ་ཡབ་དང་གསེར་གྱི་སྐུད་པ་ལ་བརྒྱུས་པའི་དྲིལ་གཡེར་རླུང་གིས་བསྐྱོད་པས་སྒྲ་འབྱིན་པ་སོགས་མཛེས་པའི་རྒྱན་ཐམས་ཅད་ཀྱིས་བརྒྱན་པ་ཕྱི་གསལ་ནང་གསལ་དྭངས་ཤིང་ཐོགས་པ་མེད་པ་སྟེ་འདི་ནི་སྤྱི་ཙམ་དུ་ཡིན་ལ་བྱེ་བྲག་སྒྱུ་འཕྲུལ་སོགས་སོ་སོའི་སྒེར་ཆོས་ཡོད་པ་དེ་རྣམས་དེ་བཞིན་ཤེས་པར་བྱས་ལ། </span></a>
<a href="sessions/transcript_3.html#hypertranscript1=1674.83,1706.59"><span class="tibetan">ཁྲོ་དཀྱིལ་གྱི་སྐབས་སུ་གདུལ་བྱ་མ་རུངས་པ་རྣམས་འདུལ་བའི་ཕྱིར་དུར་ཁྲོད་འབར་བའི་གཞལ་མེད་ཁང་གི་བཀོད་པ་ཞེས་ཐོད་པ་སྐམ་རློན་རྙིད་གསུམ་སྤེལ་མའི་རྩིག་པ། ལྷ་བརྒྱད་ཀྱི་ཀ་བ། ཀླུ་བརྒྱད་ཀྱི་གདུང་མ། རྒྱུ་སྐར་ཉེར་བརྒྱད་ཀྱི་ཐོག་ཕུག །གཟའ་བརྒྱད་དང་ཉི་ཟླའི་སྐར་ཁུང་། སྦྲུལ་དང་ཐོད་པའི་དྭ་ཕྱེད། རྟ་བབས་རྣམས་ཀྱང་སོར་མོ་དང་ཐོད་པ་དང་དོན་སྙིང་ལྔ་དང་ཉི་ཟླའི་ཕྲེང་བས་སྤྲས་པས་རྐང་ལག་གི་ཤར་བུ། </span></a>
<a href="sessions/transcript_3.html#hypertranscript1=1706.59,1728.91"><span class="tibetan">རྒལ་ཚིག་གི་མདའ་ཡབ། ལྷ་ཆེན་པོའི་ཐོད་པ་སྒྲུབ་པའི་རྒྱ་ཕིབས་ཀྱི་སྟེང་དུ་ཙིཏྟའི་ཏོག་གི་མཛེས་པ། མི་རོའི་རྒྱལ་མཚན། ཞིང་ལྤགས་ཀྱི་བླ་བྲེ། རོསྐུའི་རྔ་ཡབ། རྒྱུ་མའི་ལྡ་ལྡི། གློ་སྙིང་གི་འཕྱང་འཕྲུལ་སོགས་དང་། ཕྱིནང་གི་ས་གཞི་ཐམས་ཅད་དུ་དུར་ཁྲོད་དང་ཁྲག་མཚོར་འཁྱིལ་བ། ཕྱི་ནང་ཀུན་ཏུ་འཇིགས་པའི་མེ་འོད་དང་རླུང་ནག་འཚུབ་དམར་འཁྱིལ་བ་སོགས་ཏེ། </span></a>
<a href="sessions/transcript_3.html#hypertranscript1=1728.91,1750.22"><span class="tibetan">རྒྱུད་གཞུང་ལ་ལར་མཆོག་ཆེན་གྱི་གདུང་དང་མཆོག་ཕྲན་གྱི་དྲལ་ཕྱམ་ཞེས་འབྱུང་བ་མཆོག་ཆེན་ནི་མི་རོ་དང༌། མཆོག་ཕྲནནི། རྒྱལ་རིགས་ལས་གོལ་བ་བྲག་གི་རྩང་པ། བྲམ་ཟེའི་རིགས་ལས་གོལ་བ་སྤང་གི་ཕྱི་བ།རྗེ་རིགས་ལས་གོལ་བ་ནགས་ཀྱི་སྤྲེའུ། གདོལ་བའི་རིགས་ལས་གོལ་བ་ཆུའི་སྦལ་པ་རྣམས་སུ་གུ་རུ་རིན་པོ་ཆེས་མཛད་པའི་ཕུར་འགྲེལ་ལས་གསུངས། དཀྱིལ་འཁོར་སོ་སོའི་</span></a>End of session 3. Beginning of session 4:
<a href="sessions/transcript_4.html#hypertranscript1=0.00,14.92"><span class="tibetan">ནང་ཁང་དང་ལྷ་གནས་སོགས་ནི་རང་རང་གི་གཞུད་དུ་བཤད་པ་ལྟར་ཤེས་པརབྱ་བ་ལས་འདིར་མཚོན་པར་མི་ནུས་སོ། དེ་ལྟར་སྒོམ་པའི་ཚེ་སོ་སོའི་དག་པ་མ་དྲནན་བསྒོམ་བྱ་རང་རྒྱུད་པར་གོལ་བའི་ཕྱིར། </span></a>
<a href="sessions/transcript_4.html#hypertranscript1=14.92,49.67"><span class="tibetan">སངས་རྒྱས་ཀྱི་ཡོན་ཏན་བསམ་གྱིས་མི་ཁྱབ་པའི་ཐུགས་རྗེ་དང་ཕྲིན་ལས་ཀྱིས་བསྡུས་པའི་རྣམ་བྱང་ཕྱོགས་ཀྱི་ཆོས་རྣམས་གདུལ་བྱ་འདུལ་བའི་སླད་དུ་གཞལ་ཡས་ཁང་གི་རྒྱུ་རིན་པོ་ཆེ་སྣ་ཚོགས་ལས་གྲུབ་པ་ནི་སངས་རྒྱས་ཀྱི་ཡེ་ཤེས་ཉིད་དབྱིབས་དང་ཁ་དོག་ཏུ་སྣང་བས་གདུལ་བྱའི་རེ་བ་སྐོང་བའོ།དབྱིབས་གྲུ་བཞི་པནི་ཆོས་ཀྱི་དབྱིངས་ཀུན་ཏུ་མི་མཉམ་པ་མེད་པའོ། </span></a>
<a href="sessions/transcript_4.html#hypertranscript1=49.67,76.61"><span class="tibetan">སྒོ་བཞིནི་ཞི་རྒྱས་དབང་དྲག་གི་ཕྲིན་ལས་བཞིའམ་བྱམས་སོགས་ཚད་མེད་བཞིས་བདེ་བ་ཆེན་པོའི་ཕོ་བྲང་དུ་འདྲེན་པའམ་ཡང་ན་རྒྱུ་འབྲས་བྱེད་པ་ངོ་བོ་བཞིས་སྟོང་པའི་རྣམ་ཐར་བཞིའི་ས་ནས་སྐྱེ་མེད་ཆོས་ཀྱི་དབྱིངས་ཀྱི་ཕོ་བྲང་དུ་འཇུག་པའོ།ལམ་སྟེགས་ཀྱི་རྟ་བབས་བརྒྱདནི། ལྷ་མི་ཉན་རང་བྱང་སེམས་བྱ་སྤྱོད་རྣལ་འབྱོར་མ་ཧཱ་སྟེ་བརྒྱད་དོ། </span></a>
<a href="sessions/transcript_4.html#hypertranscript1=76.61,90.77"><span class="tibetan">ཡང་ན་ཨ་ནུ་མན་གྱི་རྩོལ་བཅས་ཀྱི་ཐེག་པ་བརྒྱད་པོ་བགྲོད་ནས་གཉིས་སུ་མེད་པའི་ཐེག་པ་རྩོལ་བྲལ་ཨ་ཏིར་བགྲོད་པའོ། འབྲས་བུའི་རྟ་བབས་བཞིན་སྦྱིན་དང་སྙན་སྨྲ་དོན་མཐུན་དོན་སྤྱོད་དེ་བསྡུ་བའི་དངོས་པོ་བཞིའོ། </span></a>
<a href="sessions/transcript_4.html#hypertranscript1=90.77,117.16"><span class="tibetan">དེ་རེ་རེ་ལ་སྣམ་བུ་བརྒྱད་དམ་བཞིན་རྣམ་གྲོལ་གྱི་ཐེག་པ་བརྒྱད་དམ་ཉན་རང་བྱང་སེམས་གསང་སྔགས་ཏེ་བཞིའི་གྲུབ་མཐའི་ཡོན་ཏན་རྫོགས་པའོ། འཁོར་ལོ་ལ་སོགས་པནི་ཆོས་ཀྱི་འཁོར་ལོ་རྒྱན་མི་ཆད་པར་བསྐོར་བའོ། འདོད་ཡོན་གྱི་སྣམ་བུནི་ལུསཚོར་སེམས་ཆོས་ཏེ་དྲན་པ་ཉེ་བར་བཞག་པ་བཞིའོ། </span></a>
<a href="sessions/transcript_4.html#hypertranscript1=117.16,141.94"><span class="tibetan">རྟ་བབས་ཀྱི་ཀ་བ་བཞིནི། མི་དགེ་བའི་ཆོས་མ་སྐྱེས་པ་མི་སྐྱེདཔ་དང་༑ སྐྱེས་པ་བསྡམས་པ་དང་། དགེ་བའི་ཆོས་མ་སྐྱེས་པ་བསྐྱེད་པ་དང་། སྐྱེས་པ་སྤེལ་བ་སྟེ་ཡང་དག་པའི་སྤོང་བ་བཞིའོ། སྒོ་ཁང་བཞིན་འདུན་པ་དང་བརྩོན་འགྲུས་དང་སེམས་པ་དང་དཔྱོད་པ་སྟེ་རྫུ་འཕྲུལ་གྱི་རྐང་པ་བཞིའོ། རྩིག་པ་རིམ་པ་ལྔ་ནི། དད་པ་དང་བརྩོན་འགྲུས་དང་དྲན་པ་དང་ཏིང་ངེ་འཛིན་དང་ཤེས་རབ་སྟེ། རྣམ་བྱང་ལ་དབང་བྱེད་པའི་དབང་པོ་ལྔའོ། </span></a>
<a href="sessions/transcript_4.html#hypertranscript1=141.94,176.91"><span class="tibetan">ཕ་གུ། བྲེ་ཕུལ་གྱི་སྣམ་བུ། ཤར་བུ། མདའ་ཡབ། ཕྱུར་བུ་ལྔ་ནི། དད་སོགས་ལྔ་པོ་སྟོབས་སུ་གྱུར་པས་མི་མཐུན་ཕྱོགས་ཀྱིས་བརྫི་བར་མི་ནུས་པའི་སྟོབས་ལྔའོ། རིན་པོ་ཆེའི་དྲྭ་བ་དང་། དྭ་ཕྱེད་དང་། མེ་ཏོག་གི་ཕྲེང་བ་དང་། དར་དཔྱང་དང་། མེ་ལོང་དང་། ཟླ་ཕྱེད་དང་། རྔ་ཡབ་སྟེ་རྒྱན་རྣམས་ནི༑ དྲན་པ་དང་ཆོས་རབ་རྣམ་འབྱེད་དང་བརྩོན་འགྲུས་དང་དགའ་བ་དང་ཤིན་སྦྱངས་དང་ཏིང་ངེ་འཛིན་དང་བཏང་སྙོམས་ཏེ་བྱང་ཆུབ་ཡན་ལག་བདུནནོ། </span></a>
<a href="sessions/transcript_4.html#hypertranscript1=176.91,196.04"><span class="tibetan">ནང་གི་ཀ་བ་བརྒྱད་ནི༑ ཡང་དག་པའི་ལྟ་བ་དང་རྟོག་པ་དང་ངག་དང་ལས་མཐའ་དང་འཚོ་བ་དང་རྩོལ་བ་དང་དྲན་པ་དང་ཏིང་ངེ་འཛིན་ཏེ་འཕགས་པའི་ལམ་ཡན་ལག་བརྒྱད་དོ། ཀ་ཞུ་རྣམསནི།གཟུགས་ཅན་གཟུགས་ལ་ལྟ་བ། གཟུགས་མེད་གཟུགས་ལ་ལྟ་བ། སྡུག་པའི་རྣམ་པར་ཐར་པ། ནམ་མཁའ་མཐའ་ཡས་སོགས་སྐྱེ་མཆེད་བཞི༑ འགོག་པའི་སྙོམས་འཇུག་བཅས་རྣམ་པར་ཐར་པ་བརྒྱད་དོ། </span></a>
<a href="sessions/transcript_4.html#hypertranscript1=196.04,232.94"><span class="tibetan">གདུང་བཞིནི། རང་དོན་དུ་སྤངས་རྟོགས་གཉིས་ཞལ་གྱིས་བཞེས་པ་དང་། གཞན་དོན་དུ་ལམ་དང་ལམ་གྱི་གེགས་སྟོན་པ་གཉིས་ལ་མི་འཇིགས་པ་སྟེ་བཞིའོ། ནང་གི་ཕྱམ་ཉེར་བརྒྱད་ནི། ཕྱི་སྟོང་པ་ཉིད་དང་། དེ་བཞིན་དུ། ནང་དང༌། ཕྱི་ནང་དང་། ཆེན་པོ་དང༌།  །ཐོག་མཐའ་དང་། འདུས་བྱས་དང་། འདུས་མ་བྱས་དང༌། སྟོང་པ་ཉིད་དང་། མཐའ་ལས་འདས་པ་དང་། རང་བཞིན་དང་། མི་དམིགས་པ་དང་། དོན་དམ་པ་དང་།་དོར་བ་མེད་པ་དང༌། དངོས་པོ་མེད་པ་དང་། ཆོས་ཐམས་ཅད་དང་། རང་མཚན་དང་། དངོས་དངོས་མེད་དང་། རང་བཞིན་སྟོང་པ་ཉིད་དེ་སྟོང་ཉིད་བཅོ་བརྒྱད་དང་། </span></a>
<a href="sessions/transcript_4.html#hypertranscript1=232.94,253.80"><span class="tibetan">སྦྱིན་ཚུལ་བཟོད་བརྩོན་བསམ་གཏན་ཤེས་རབ་ཐབས་སྟོབས་སྨོན་ལམ་ཡེ་ཤེས་ཏེ་ཕར་ཕྱིན་བཅུའམ། ཡང་ན་སངས་རྒྱས་ཀྱི་སྟོབས་བཅུ་དང་མ་འདྲེས་པའི་ཆོས་བཅོ་བརྒྱད་དོ།བལ་ཐོགནི་བསམ་གྱིས་མི་ཁྱབ་པའི་ཡོན་ཏནནོ། ཕྱུར་བུ་འདེགས་བྱེད་བཞིནི་ཆོས་དང་དོན་དང་ངེས་ཚིག་དང་སྤོབས་པ་སྟེ་སོ་སོ་ཡང་དག་པར་རིགས་པ་བཞིའོ། </span></a>
<a href="sessions/transcript_4.html#hypertranscript1=253.80,282.87"><span class="tibetan">རྩེ་མོའི་ཏོག་ནི་སངས་རྒྱས་ཀྱི་དཀྱིལ་འཁོར་ཐམས་ཅད་རང་རིག་པ་ཡེ་ཤེས་ཀྱི་ཀློང་དུ་འཁྱིལ་བའོ། དེ་བཞིན་དུ་བླ་བྲེནི་ཆོས་ཉིད་རྣམ་པར་དག་པ། གདུགསནི་ཐུགས་རྗེ་ཆེན་པོས་འགྲོ་བ་སྐྱོབ་པ། བ་དནནི་སྙིང་རྗེ་ཆེན་པོ། རྒྱལ་མཚན་ནི་བདུད་ལས་རྣམ་པར་རྒྱལ་ཞིང་ཆོས་མི་ནུབ་པ། དྲིལ་བུནི་སྟོང་ཉིད་ཀྱི་ཆོས་ཀྱི་སྒྲ་སྒྲོགས་པ། འོད་ཟེར་ཀུན་ཏུ་འཕྲོ་བ་ནི་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོ། ཕྱི་དང་ནང་མེད་པ་ཀུན་ཏུ་དྭངས་གསལ་མི་སྒྲིབ་པར་སྣངབནི་ཐམས་ཅད་ཡེ་ཤེས་ཀྱི་རྩལ་སྣང་འབའ་ཞིག་ཏུ་གྱུར་པ། </span></a>
<a href="sessions/transcript_4.html#hypertranscript1=282.87,303.13"><span class="tibetan">འོག་གཞི་སྣ་ཚོགས་རྡོ་རྗེ་སྟོང་པ་ཉིད་ཀྱི་རང་བཞིན་དབྱེར་མི་ཕྱེད་པའི་ཡེ་ཤེས། རྭ་བཅུ་གཉིསནི་མ་རིག་པ་དང་འདུ་བྱེད་དང་རྣམ་པར་ཤེས་པ་དང་མིང་གཟུགས་དང་སྐྱེ་མཆེད་དྲུག་དང་རེག་པ་དང་ཚོར་བ་དང་སྲེད་པ་དང་ལེན་པ་དང་སྲིད་པ་དང་སྐྱེ་བ་དང་རྒ་ཤི་སྟེ་རྟེན་འབྲེལ་བཅུ་གཉིས་རྣམ་པར་དག་པ། ཉི་གདནནི་རང་བཞིན་འོད་གསལ་བའི་ཆོས་ཉིད༑</span></a>
<a href="sessions/transcript_4.html#hypertranscript1=303.13,330.85"><span class="tibetan">པད་ཕྲེང་ནི་ཉེས་སྐྱོན་གྱིས་མ་གོས་པའི་ཆོས་ཉིད། དུར་ཁྲོད་བརྒྱད་ནི་མིག་རྣ་སྣ་ལྕེ་ལུས་ཡིད་ཉོན་ཡིད་ཀུན་གཞི་སྟེ་རྣམ་ཤེས་ཚོགས་བརྒྱད་རང་སར་དག་པ་དང་སྒྱུ་མ་རྨི་ལམ་གཟུགས་བརྙན་སྨིག་རྒྱུ་ཆུ་ཟླ་མིག་ཡོར་བྲག་ཆ་སྤྲུལ་པ་སྟེ་སྒྱུ་མའི་དཔེ་བརྒྱད་མཚོན་བྱེད་དོ། རྡོ་རྗེ་རྭ་བནི་ཅིས་ཀྱང་མི་ཤིགས་པའི་རང་བཞིན་མི་རྟོགས་པའི་ཡེ་ཤིས། མེ་དཔུངནི་ཡེ་ཤེས་ཀྱིས་མེས་ཕྱིན་ཅི་ལོག་གི་བདུད་དང་ཉོན་མོངོས་བསྲེགས་པ་སྟེ། </span></a>
<a href="sessions/transcript_4.html#hypertranscript1=330.85,374.92"><span class="tibetan">དེ་ལྟར་གོང་སྨོས་དྲན་པ་ཉེ་བར་བཞག་སོགས་ཀྱང་གནས་གྱུར་ཁྱད་པར་ཅན་ཟག་པ་མེད་པ་སངས་རྒྱས་ཀྱིས་ས་ཡིས་བསྡུས་པའོ། དེ་ལྟར་མཚོན་བྱ་མཚོན་བྱེད་ཀྱི་དག་པ་རྣམས་སོ་སོར་དྲན་པ་གལ་ཆེ་ཡང་། ལས་དང་པོ་པས་སྒོམ་ཐེངས་གཅིག་ལ་མཐའ་དག་དྲན་པར་མ་ནུས་ན་གཞལ་ཡས་ཁང་གི་ཆོས་དེ་ཐམས་ཅད་སངས་རྒྱས་ཀྱི་སྤངས་རྟོགས་བསམ་གྱིས་མི་ཁྱབ་པའི་ཡོན་ཏན་རྣམས་དེ་དང་དེའི་མཚོན་བྱེད་དུ་ཤར་བ་ཡིནནོ་སྙམ་པས་ཀྱང་དག་དྲན་རྗེས་མཐུན་པར་འགྱུར་རོ། </span></a>
<a href="sessions/transcript_4.html#hypertranscript1=374.92,407.38"><span class="tibetan">མདོར་ན་སངས་རྒྱས་རང་སྣང་གི་ཕོ་བྲང་ཉིད་ལམ་དུ་བྱེད་པའི་ཕྱིར་རྟེན་གྱི་དཀྱིལ་འཁོར་སྒོམ་པ་སྟེ། དེ་ལམ་དུ་བྱས་པས་སངས་རྒྱས་ཐམས་ཅད་ཀྱི་ཞིང་ཁམས་རྣམས་ཀྱང་ལམ་དུ་བྱས་པར་འགྱུར་ཞིང་། ལམ་དུ་ཁྱེར་ཚུལནི་གཞི་འབྲས་སྦྲེལ་བའི་དགརྫོགས་ཀྱི་ང་རྒྱལ་བྱེད་པའོ། </span></a>
<a href="sessions/transcript_4.html#hypertranscript1=407.38,448.29"><span class="tibetan">དེ་དག་གི་ལམ་གོང་མའི་སྨིན་བྱེད་དུ་ཇི་ལྟར་འགྲོ་ན། འབྱུང་བ་རིམ་བརྩེགས་རི་རབ་དང་བཅས་པ་ནི་རྩ་འཁོར་ལོ་ལྔ་དང་དབུ་མ། དཀྱིལ་འཁོར་གྱི་གཞི་པད་ཉི་རྒྱ་གྲམ་ནི་རྩ་འཁོར་གྱི་ལྟེ་བའི་རླུང་ཐིག །དེ་རྣམས་དང་རོ་གཅིག་ཏུ་འདྲེས་པའི་སེམས་གསལ་སྟོང་བདེ་བའི་ཆ་ནས་གཞལ་ཡས་ཁང་སྟེ། དེ་ཉིད་ལེགས་པར་བསྒོམས་པས་རྩ་རླུང་ཐིག་ལེ་རྣམས་མཉེན་ཅིང་དུལ་བསརྫོགས་རིམ་གྱི་ཡེ་ཤེས་རྒྱུད་ལ་སྐྱེ་བའི་གཞི་བཏིང་བས་ལམ་གོང་མའི་སྨིན་བྱེད་དུ་འགྲོ་བ་ཡིནནོ། </span></a><br><br>



<a href="sessions/transcript_4.html#hypertranscript1=448.29,481.11"><span class="tibetan">གསུམ་པ་གདན་བསྐྱེད་པ་ནི། འདིའི་སྦྱང་བྱ་སེམས་ཅན་རྣམས་གང་དུ་སྐྱེ་བ་ལེན་པར་འགྱུར་བའི་གནས་མའི་པདྨ་དང་ཁུ་ཁྲག་དྲོད་གཤེར་ལ་སོགས་པའི་ཞེན་རྟོག་གམ་བག་ཆགས།སྦྱངས་འབྲས་སངས་རྒྱས་སྤྲུལ་པའི་སྐུས་འཁོར་བའི་གནས་སུ་གང་འདུལ་གྱི་བཀོད་པ་སྟོན་ཡང་སྐྱེ་གནས་བཞི་སོགས་ཀྱི་ཉེས་པས་མི་གོས་པ་དང་། ཐུགས་རང་བཞིན་གྱིས་རྣམ་པར་དག་པས་འོད་གསལ་ཞིང་ཐབས་ཤེས་ཟུང་འཇུག་གི་ཡེ་ཤེས་མཐར་ཕྱིན་པ་ཉིད་ཡིན་ལ། </span></a>
<a href="sessions/transcript_4.html#hypertranscript1=481.11,516.53"><span class="tibetan">སྦྱོང་བྱེད་ལམ་དངོསནི། གཞལ་ཡས་ཁང་གི་དབུས་ཀྱི་ལྟེ་བར་པདྨ་དང་། དེའི་སྟེང་དུ་ཉི་མའི་དཀྱིལ་འཁོར་དམར་པོ་དང་ཟླ་བའི་དཀྱིལ་འཁོར་དཀར་པོ་ཉ་གང་བ་ཉིས་བརྩེགས་པདྨའི་ལྟེ་བ་དང་མཉམ་པར་བསྒོམ་པ་སོགས་གཙོ་འཁོར་སོ་སོའི་གདན་ཇི་ལྟར་འོས་པ་སྟེ། དཔེར་ན། སྒྱུ་འཕྲུལ་ལྟར་ན། གཙོ་བོ་རིགས་ལྔ་ལ་སྲོག་ཆགས་དང་རིན་པོ་ཆེའི་ཁྲི་དང་ཉི་ཟླ་པདྨ་སྟེ་ལྔ་བརྩེགས༑ སེམས་དཔའ་རྣམས་ལ་ཉི་ཟླ་པདྨ་སུམ་བརྩེགས། ཐུབ་དྲུག་ལ་པད་རྐྱང་། སྒོ་བ་ཁྲོ་བོ་ལ་ཉི་རྐྱང་། </span></a>
<a href="sessions/transcript_4.html#hypertranscript1=516.53,558.54"><span class="tibetan">བྱ་བྱེད་གཉིས་ལ། ཉི་ཟླ་པདྨ་རིན་པོ་ཆེའི་ཁྲི་སྟེ་བཞི་བརྩེགས་གསུངས་པ་ལྟ་བུས་མཚོན་ཏེ་རང་གཞུང་ལྟར་སྐབས་ཐོབ་སྦྱར་ཤེས་དགོས་ཤིང་། ཁྲོ་བོ་རྣམས་ལ་ནི་ཁྱད་པར་གྱི་གདན་རུ་ཏྲ་ལྷ་ཆེན་ཕྱོགས་སྐྱོང་ཕོ་མོ་ཞིང་ཆེ་ཆུང་སྲོག་ཆགས་སོགས་ཏེ། གང་ལྟར་ཡང་གདན་རྣམས་ཀྱི་དག་སྦྱོར་ལ། སེང་གེའི་ཁྲིན་མི་འཇིགས་པ་བཞི། དེ་བཞིན་དུ་གླང་པོ་ཆེའི་སྟོབས་བཅུ། རྟནི་རྫུ་འཕྲུལ་གྱི་རྐང་པ་བཞི༑ རྨ་བྱནི་དབང་བཅུ། ཤང་ཤངནི་ཕྲིན་ལས་བཞིས་འགྲོ་བ་འདུལ་བའོ། </span></a>
<a href="sessions/transcript_4.html#hypertranscript1=558.54,585.46"><span class="tibetan">ཉི་ཟླ་གཉིསནི་ཐུགས་རང་བཞིན་གྱིས་རྣམ་པར་དག་པས་འོད་གསལ་ཞིང་ཐབས་ཤེས་ཟུང་དུ་འཇུག་པ། པདྨནི་ཉེས་པའི་སྐྱོན་གྱིས་མ་གོས་པ། རིན་པོ་ཆེའི་གདུལ་བྱའི་རེ་བ་ཡོངས་སུ་སྐོང་བའི་བརྡའོ། དེ་བཞིན་དུ་ཁྲོ་གདན་རྣམས་ཀྱང་མ་རིག་པ་དང་གཟུང་འཛིན་གྱི་ཀུན་རྟོག་དང་ལས་ཉོན་དང་བདུད་བཞི་སོགས་བཅོམ་པའི་བརྡ་སྟེ་ཞིབ་པར་རང་གཞུང་དང་སྦྱར། </span></a>
<a href="sessions/transcript_4.html#hypertranscript1=585.46,608.81"><span class="tibetan">དེ་ལས་གཞན་རྣམས་གོང་དུ་བསྟན་པས་འཐུས། སྟོབས་བཅུ་དང་དབང་རྒྱུ བཅུནི། མཁས་མཇུག་སྡོམ་བྱང་ལས། གནས་དང་གནས་མིན་རྣམ་སྨིན་ཁམས། མོས་དང་དབང་པོ་བསམ་གཏན་དང༌། ལམ་དང་སྔོན་གནས་འཆི་འཕོ་དང་། ཟག་པ་ཟད་མཁྱེན་སྟོབས་བཅུའོ། ཚེ་དང་སེམས་དང་ཡོ་བྱད་དང་། ལས་དང་སྐྱེ་བ་མོས་པ་དང་། སྨོན་ལམ་རྫུ་འཕྲུལ་ཡེ་ཤེས་དང་། ཆོས་ལ་དབང་བ་དབང་བཅུའོ། ཞེས་སོ༑</span></a>
<a href="sessions/transcript_4.html#hypertranscript1=608.81,629.80"><span class="tibetan">དེ་ལྟར་བསྒོམས་པས་གདན་པདྨའི་རྩ་འཁོར། ཉི་མནི་གཏུམ་མོའི་མེ། ཟླ་བནི་སྤྱི་བོའི་ཧཾ་སྟེ་འབར་འཛག་གི་ཞུ་བདེ་ལ་བརྟེན་ནས་མི་འགྱུར་བའི་བདེ་བ་ཐོབ་པའི་གཞི་གཏིང་བས་ལམ་གོང་མའི་སྨིན་བྱེད་དུ་འགྱུར་རོ། </span></a>End of session 4.<br><br>



<span class="tibetan-no-recording">གཉིས་པ་རྟེན་པ་ལྷ་བསྐྱད་པ་ལ་བསྐྱེད་ཆོག་དངོས་དང་། </span>Beginning of session 5:
<a href="sessions/transcript_5.html#hypertranscript1=0.00,55.58"><span class="tibetan">"བྱིན་གྱིས་རློབས་ཅིང་དབང་བསྐུར་བ་གཉིས།" དང་པོ་ལ་གསུམ་སྟེ། སྐྱེ་གནས་བཞིའི་བག་ཆགས་སྦྱོང་བྱེད་ཀྱི་ཆོ་ག་སྤྱིར་བསྟན་པ། བྱེ་བྲག་རྡོ་རྗེའི་ཆོ་ག་གསུམ་བསྐྱེད་དང་སྦྱར་བ། ལྷའི་མཚན་ཉིད་དོ། དང་པོ་ནི། དཔལ་སྒྱུ་འཕྲུལ་དྲྭ་བ་ལས། སྐྱེ་གནས་བཞི་པོ་དག་བྱེད་ཕྱིར། བསྐྱེད་པའང་དེ་བཞིན་རྣམ་པ་བཞི། སྤྲོས་ཅན་སྤྲོས་དང་སྤྲོས་པ་མེད། ཤིན་ཏུ་སྤྲོས་པ་མེད་བཞིའོ། ཞེས་པ་གསུངས་པ་ལྟར་བཞི་ལས། </span></a>
<a href="sessions/transcript_5.html#hypertranscript1=55.58,71.32"><span class="tibetan">དང་པོ་ཤིན་ཏུ་སྤྲོས་པ་རྒྱས་པ་སྒོང་སྐྱེས་སྦྱོང་བྱེད་བདག་སྲས་གཞན་སྲས་ཀྱི་ཆོ་ག་ལའང་རྒྱས་བསྡུས་གཉིས་ཀྱི།དང་པོའི་སྒྲུབ་སྡེའི་ལུགས་བཀའ་བརྒྱད་གསང་རྫོགས་ནས་གསུངས་པ་ལྟརན། </span></a>
<a href="sessions/transcript_5.html#hypertranscript1=71.32,98.61"><span class="tibetan">སྤྱིར་བདག་སྲས་གཞན་སྲས་ཞེས་པའི་དོན། བདག་སྲས་ཞེས་པ་རང་སེམས་བདེ་བར་གཤེགས་པའི་སྙིང་པོའི་འཁོར་འདས་ཀྱི་ཆོས་ཐམས་ཅད་ཀྱི་འཆར་གཞིར་གནས་པས་ན་རིག་པའི་ངོ་བོ་དེ་གཙོ་བོ་ཡབ་ཡུམ་དུ་བསྐྱེདནས་དེའི་སྲས་སུ་གཞན་དེ་བཞིན་གཤེགས་པ་རྣམས་བསྐྲུན་ཏེ་འཁོར་དུ་བཀོད་པའི་དོན་ཡིན་ལ། </span></a>
<a href="sessions/transcript_5.html#hypertranscript1=98.61,136.19"><span class="tibetan">གཞན་སྲས་ནི་བདག་སྲསཀྱི་སྐབས་སུ་གཞན་དེ་བཞིན་གཤེགས་པ་ཐམས་ཅད་རང་ལ་བསྟིམནས་མངལ་འབྱིན་གྱི་སྒོ་ནས་སྲས་ཀྱི་རྣམ་པར་འཁོར་དུ་བཀོད་པ་དེ་རྣམས་གཙོ་བོའི་ཐུགས་སུ་གྱུར་ནས་བདག་གི་རྟོག་ཚོགས་ཡི་གེའི་རྣམ་པར་ཡོད་པ་མཁའ་རུ་ཕབ་སྟེ་སྲས་སུ་བསྟན་ནས་འཁོར་དུ་བཀོད་པའི་དོན་ནོ། </span></a>
<a href="sessions/transcript_5.html#hypertranscript1=136.19,189.85"><span class="tibetan">དེ་ཡང་བདག་གི་སྲས་སུ་གཞན་བྱ་བ་ལ་ལྔ་སྟེ། རྒྱུའི་ས་བོན་གྱི་ཡི་གེ་གདན་སྟེང་དུ་བབས་པ་སྤྲོ་བསྡུས་ཡོངས་སུ་གྱུར་པ་ལས་རྒྱུའི་ཧེ་རུ་ཀ་གཙོ་བོ་ཡབ་ཡུམ་དུ་བསྐྱེད་པ་དང་། ཡབ་ཡུམ་མཁའ་གསང་མཉམ་པར་སྦྱོར་བའི་བདེ་བའི་འོད་ཟེར་གྱིས་ཕྱོགས་བཅུའི་སངས་རྒྱས་ཐམས་ཅད་བཀུག་ནས་ཡབ་ཀྱི་སྤྱི་བོནས་ཞུགས་ཏེ་ཡུམ་མཁར་བསྟིམ་པ་དང་། </span></a>
<a href="sessions/transcript_5.html#hypertranscript1=189.85,225.99"><span class="tibetan">ཡང་འོད་ཟེར་འཕྲོས་པས་སེམས་ཅན་རྣམས་བཀུག་ལ་སྒྲིབ་པ་སྦྱངས་ཏེ་ཡུམ་མཁར་བསྟིམ་པ་དང་། འཁོར་འདས་ཀུན་གྱི་སྤྱི་དཔལ་ཆེན་པོའི་ངའོ་ཞེས་འཁོར་འདས་གཉིས་སུ་མེད་པའི་བདག་ཉིད་ལ་ཆེ་བའི་ང་རྒྱལ་བསྐྱེད་པ་དང༌། ལྷ་ཚོགས་རྣམས་མཁའ་གསངནས་བཏོན་ཏེ་སོ་སོའི་གདན་ལ་དགོད་པར་བྱེད་པའོ། </span></a>
<a href="sessions/transcript_5.html#hypertranscript1=225.99,248.93"><span class="tibetan">གཞན་སྲས་ལ་བརྒྱད་དེ། དཔེར་ན་སྒོང་སྐྱེས་རྣམས་དང་པོ་སྒོ་ང་སྨིན་པ་དང་། དེནས་སྒོང་ཁྱིམ་བརྡོལ་ནས་དབང་པོ་དང་ཡན་ལག་རྫོགས་པ་དེ་བཞིན་དུ། གཙོ་བོ་ཡབ་ཡུམ་འོད་དུ་ཞུ་ནས་འོད་ཀྱི་གོང་བུ་ས་བོན་ཕྱག་མཚན་དང་བཅས་པ་གྱུར་པ་དང་། དེ་ཡོངས་སུ་གྱུར་པ་ལས་འབྲས་བུའི་ཧེ་རུཀ་ཡབ་ཡུམ་དུ་བསྐྱེད་པ་དང་། </span></a>
<a href="sessions/transcript_5.html#hypertranscript1=248.93,303.10"><span class="tibetan">དེའི་ཚེ་ཡབ་ཀྱི་རྟོག་པ་ཐམས་ཅད་ཡི་གེའི་ངོ་བོར་གྱུར་ནས་སྲས་འདོན་གྱི་ནུས་པ་མེད་པར་བསམ་པ་དང་། ཡུམ་ལས་འོད་ཟེར་འཕྲོས་པས་བསྐུལ་ཏེ་འཁོར་གྱི་ལྷ་རྣམས་ལ་སྲས་བསྐྱེད་པའི་དོན་དུ་གསོལ་བ་གདབ་པ་དང་། འཁོར་གྱི་ལྷ་རྣམས་དགྱེས་པས་འོད་དུ་ཞུནས་གཙོབོ་ཡབ་ཡུམ་གྱི་ཐུགསཀར་བསྟིམ་སྟེ་གཙོ་བོའི་ཐུགས་སུ་གྱུར་ནས་དཀྱིལ་འཁོར་ཀུན་གྱི་ཁྱབ་བདག་ཡེ་ཤེས་ཆེན་པོའི་བདག་ཉིད་ངའོ་ཞེས་ང་རྒྱལ་བཟུང་བ་དང་། </span></a>
<a href="sessions/transcript_5.html#hypertranscript1=303.10,325.17"><span class="tibetan">ཡབ་ཡུམ་མཁའ་གསང་བྱིན་གྱིས་རླབས་ཅིང་མཉམ་པར་སྦྱོར་བའི་ཡུམ་གྱི་མཁར་དཀྱིལ་འཁོར་གཞལ་ཡས་ཁང་གདན་དང་བཅས་པ་བསྐྱེད་པ་དང་། བདག་གི་རྟོག་པ་ཞེ་གཉིས་ཡི་གེའི་ངོ་བོར་གནས་པ་ཡོངས་སུ་གྱུར་པ་ལས་གཙོ་འཁོར་གྱི་ལྷ་ཚོགས་ཡོངསརྫོགས་སུ་གསལ་བཏབ་སྟེ་ཡུམ་མཁའ་ནས་ཕྱིར་གདོན་པ་དང་། </span></a>
<a href="sessions/transcript_5.html#hypertranscript1=325.17,342.79"><span class="tibetan">དབྱིངས་ནས་ཡེ་ཤེས་པ་སྤྱན་དྲངས་ཤིང་བསྟིམ་ལ་གནས་གསུམ་རྡོ་རྗེ་གསུམ་གྱིས་རྒྱས་གདབ་སྟེ་འཁོར་རྣམས་གདན་ལ་བཀོད། གཙོ་བོ་འབྲས་བུའི་ཧེ་རུ་ཀ་ལ་བསྟིམ། - གཞལ་ཡས་ཁང་དང་། གདན་རྣམས་ཀྱང་རང་རང་ལ་བསྟིམ་པའོ། བསྡུས་པ་ནི་སྡེའི་ལུགས་ལྟར་སྒྱུ་འཕྲུལ་དྲྭ་བ་དང་བསྟན་པ་སྟེ། </span></a>
<a href="sessions/transcript_5.html#hypertranscript1=342.79,362.60"><span class="tibetan">འདི་ལའང་རྒྱས་བསྡུས་དང་དམ་པ་སྔ་མ་རྣམས་ཀྱི་བཞེད་པ་འདྲ་མིན་མང་ཡང་དེ་དག་གཞན་དུ་ཤེས་པར་བྱ་ལ། འདིརབསྡུས་པ་ཉིད་སྟོན་ཏེ་སྐྱབས་སེམས་ཀྱི་རྗེས་འདི་ལྟར་སྒོ་ང་ལས་སྐྱེ་བ་རྣམས་ལན་གཉིས་སུ་སྐྱེ་བ་ལྟར། རང་ཉིད་སྐད་ཅིག་གིས་གཙོ་བོ་ཡབ་ཡུམ་གསལ་བཏབ་ལ།མདུན་མཁར་བསྒོམ་བྱའི་དཀྱིལ་འཁོར་སྤྱན་དྲངས་པའམ་གསལ་བཏབ་སྟེ། </span></a>
<a href="sessions/transcript_5.html#hypertranscript1=362.60,381.54"><span class="tibetan">མཆོད་བསྟོད་དང་གསོལ་གདབ་རྒྱུན་བཤགས་སོགས་བྱས་རྗེས་སླར་ཡང་བཛྲ་མུས་སྟོང་པའི་ངང་དུ་མཉམ་པར་བཞག་པ་ཙམ་ཁྱད་པར་གྱི་ཆོས་སུ་ངེས་པར་བྱས་ནས། ཐུན་མོང་དུ་མངལ་སྐྱེས་སྦྱོང་བ་རྒྱས་འབྲིང་གིས་བསྐྱེད་རིམ་དང་སྦྱར་བ་སྟེ། དོན་དུ་རྡོ་རྗེའི་ཆོ་ག་གསུམ་བསྐྱེད་སོགས་སྟོན་པའི་ཆོ་ག་ཕལ་ཆེར་ལ། ཚོགས་ཞིང་གསལ་བཏབ་སྟེ། </span></a>
<a href="sessions/transcript_5.html#hypertranscript1=381.54,395.26"><span class="tibetan">ཚོགས་བསགས་ཀྱི་རིམ་པ་རྣམས་སོང་རྗེས་རང་ལ་བསྡུས་ནས་མི་དམིགས་པར་བཞག །དེ་ནས་བགེགས་བསྐྲད་སོགས་ཆོ་གའི་ཡན་ལག་རྣམས་བྱས་རྗེས་དེ་བཞིན་ཉིད་ཀྱི་ཏིང་ངེ་འཛིན་བསྒོམ་པ་ནས་རིམ་བཞིན་ལྷ་བསྐྱེད་པའི་ཚུལ་དེའོ། </span></a>
<a href="sessions/transcript_5.html#hypertranscript1=395.26,420.31"><span class="tibetan">དེ་ལྟར་གྱི་བསྐྱེད་ཚུལ་རྒྱས་བསྡུས་གཉིས་པོ་དེ་གང་ཡིན་ཀྱང་སྣང་སྟོང་གི་ཞེན་པ་སྦྱོང་ཕྱིར་ཡང་ཡིན་པས། རྒྱས་པའི་དུས་སུ་བདག་སྲས་ཀྱི་གཙོ་འཁོར་ཐམས་ཅད་འོད་དུ་ཞུ་བ་དང་། བསྡུས་པའི་ཚེ་གཉིས་ཀ་མི་དམིགས་པའི་ངང་དུ་འཇོག་པ་གཉིས་ཀས་ཕྱི་སྣང་བ་དང་རྟོག་ཚོགས་ཐམས་ཅད་རེ་ཞིག་འགགས་པའི་འཆི་སྲིད་དག །</span></a>
<a href="sessions/transcript_5.html#hypertranscript1=420.31,437.67"><span class="tibetan">བག་ཆགས་མཐའ་དག་དབྱིངས་སུ་དག་པའི་ཆོས་སྐུ་གཞི་ལ་རྫོགས། གཉིས་སྣང་གི་སྤྲོས་པ་འགགས་པའི་ཡེ་ཤེས་ཀྱི་ངང་ལ་གནས་པའི་འོད་གསལ་བའི་རྫོགས་རིམ་གྱི་སྨིན་བྱེད་དུ་འགྱུར་བ་དང་། སངས་རྒྱས་པའི་ཚེ་སླར་ཡང་གཞན་སྲས་ཀྱི་གཙོ་བོ་དང་དཀྱིལ་འཁོར་གྱི་ལྷ་ཚོགས་གསལ་བ་དང༌། བསྡུས་པའི་དུས་རང་རང་གི་གཞུང་གི་མངོན་རྟོགས་བསྒོམས་པས། </span></a>
<a href="sessions/transcript_5.html#hypertranscript1=437.67,448.84"><span class="tibetan">འཆི་སྲིད་ཀྱི་རྗེས་སུ་སླར་ཡང་རླུང་སེམས་རིམ་གྱིས་མཆེདནས་བར་སྲིད་དང་། དེ་ནས་སྐྱེ་སྲིད་ཀྱི་སྣང་བ་རྒྱ་ཆེན་པོར་འབྱམས་པ་མཐའ་དག་སྦྱོང་ཞིང་དག །</span></a>
<a href="sessions/transcript_5.html#hypertranscript1=448.84,472.74"><span class="tibetan">མི་སློབ་པའི་ཟུང་འཇུག་གི་ལྷ་སྐུ་ཆོས་སྐུའི་ངང་ལས་གཟུགས་སྐུའི་བཀོད་པ་ཆོས་དབྱིངས་དང་མཉམ་པར་འབྱམས་ཀླས་སུ་འཆར་བ་གཞི་ལ་རྫོགས།རྫོགས་རིམ་པའི་རྣལ་འབྱོར་པ་འོད་གསལ་ལས་སློབ་པའི་ཟུང་འཇུག་གི་ལྷ་སྐུར་ལྡང་ནུས་པའི་སྨིན་བྱེད་དུ་འགྲོ་བ་ཡིན་ཞེས་བདག་གི་མཁན་པོ་གསང་ཆེན་རྒྱུད་སྡེའི་མངའ་བདག་ངེས་པ་དོན་གྱི་མཁས་པ་ཆེན་པོ་གུ་ཎས་གསུངས་སོ། </span></a><br><br>



<a href="sessions/transcript_5.html#hypertranscript1=472.74,490.43"><span class="tibetan">གཉིས་པ་མངལ་སྐྱེས་སྦྱོང་སྦྱདནི། མངོན་སྦྱང་བཞི་བསྐྱེད། ཆོ་ག་གསུམ་བསྐྱེད། མངོན་བྱང་ལྔ་བསྐྱེད། གསུམ་ལས། དང་པོ་ནི། ཧེ་རུ་ཀ་གལ་པོ་ལས། དང་པོ་སྟོང་པ་བྱང་ཆུབ་སེམས། གཉིས་པ་ས་བོན་བསྡུ་བ་སྟེ། གསུམ་པ་ལ་ནི་གཟུགས་རྫོགས་པ། བཞི་པ་ལ་ནི་ཡི་གེ་འགོད། ཅེས་གསུངས་པ་ལྟར། </span></a>
<a href="sessions/transcript_5.html#hypertranscript1=490.43,512.77"><span class="tibetan">མངོན་བྱང་དང་པོ་ནི། སྤྲོས་བྲལ་རྣམ་པར་མི་རྟོག་པའི་ཏིང་ངེ་འཛིན་ལ་མཉམ་པར་བཞག་ནས། དེའི་ངང་ལས་དེ་ལྟར་མ་རྟོགས་པའི་སེམས་ཅན་རྣམས་ལ་ཞེན་མེད་སྒྱུ་མ་ལྟ་བུའི་སྙིང་རྗེ་བྱང་ཆུབ་ཀྱི་སེམས་བསྒོམ་པ་སྟེ། འདིས་མར་སྦྱང་བྱ་རང་བཞིན་བརྒྱད་ཅུའི་རྟོག་ཚོགས་ཐམས་ཅད་འཁྲུལ་སྟོབས་ཀྱིས་ནུབ་པའི་འཆི་སྲིད་དང་། </span></a>
<a href="sessions/transcript_5.html#hypertranscript1=512.77,523.96"><span class="tibetan">སླར་ཡང་ལས་རླུང་མཆེད་པའི་སྟོབས་ཀྱིས་བར་དོའི་སྣང་བ་ཡད་ཡུད་དུ་འབྱུང་བ་བཅས་དག །ཡར་ཆོས་སྐུ་དང་ལོངས་སྐུ་གཉིས་གཞི་ལ་རྫོགས་པར་བྱེད། བར་དུ་འོད་གསལ་དང་སྒྱུ་ལུས་གཉིས་ཀྱི་སྨིན་བྱེད་དུ་འགྱུར་རོ། </span></a>
<a href="sessions/transcript_5.html#hypertranscript1=523.96,547.33"><span class="tibetan">མངོན་བྱང་གཉིས་པ་ནི༑ ངོ་བོ་སྟོང་ཉིད་སྙིང་རྗེ་ཟུང་དུ་འཇུག་པའི་ཡེ་ཤེས། རྣམ་པ་ལྷའི་ས་བོན་གྱི་རྣམ་པར་བསྒོམ་པ་སྟེ། འདིས་དྲི་ཟ་ཉེ་བར་ལེན་པ་བར་དོའི་རྣམ་ཤེས་དེ་ཕ་མའི་ཁུ་ཁྲག་གི་དབུས་སུ་ཞུགས་ཤིང་འདྲེས་པའི་ཆ་སྦྱོང་ཞིང་དག །སྤྲུལ་སྐུ་གཞི་ལ་རྫོགས། དཔེའི་འོད་གསལ་ལས་སྒྱུ་ལུསཀྱི་ལྷ་སྐུར་ལྡང་བའི་སྨིན་བྱེད་དུ་འགྱུར་རོ། </span></a>
<a href="sessions/transcript_5.html#hypertranscript1=547.33,579.52"><span class="tibetan">མངོན་བྱང་གསུམ་པ་ནི། ས་བོན་གྱི་ཡི་གེ་ཉིད་ཐུགས་རྡོ་རྗེ་ཕྱག་མཚན་གྱི་རྣམ་པར་གྱུར་ཞིང་དེ་ལས་སྐུ་ཡོངས་རྫོགས་སུ་བསྐྱེད་པ་སྟེ། འདིས་ཁུ་རྡུལ་རླུང་སེམས་ཀྱི་ཆ་འདྲེས་པ་དེ་རླུང་གི་བྱེད་ལས་ཀྱིས་མེར་ནུར་ལྟར་གོར་མཁྲང་གྱུར་ཁྱབ་འཇུག་ཉ་དང་རུས་སྦལ་གྱི་རྣམ་པ་དང་མིག་སོགས་དབང་པོ་དང་ཡན་ལག་ཡོངས་སུ་རྫོགས་པ་དེ་བྱང་ཞིང་དག །ཟུང་འཇུག་ངོ་བོ་ཉིད་སྐུ་གཞི་ལ་རྫོགས། དོན་གྱི་འོད་གསལ་ཟུང་འཇུག་གི་ལྷ་སྐུར་ལྡང་བའི་སྨིན་བྱེད་དུ་འགྱུར་རོ། </span></a>
<a href="sessions/transcript_5.html#hypertranscript1=635.65,678.21"><span class="tibetan">མངོན་བྱང་བཞི་པ་ནི། ལྷ་མངལ་འབྱིན་གྱི་ས་བོན་སྤྲོ་བའམ། མིན་ཀྱང་གནས་གསུམ་ལ་ཡི་གེ་བཀོད་དེ་རྒྱས་གདབ་པ་སྟེ། འདིས་བྱིས་པ་དེ་བཙས་ནས་དབང་པོ་ཡུལ་ལ་སད་དེ་སྣ་ཚོགས་པའི་དངོས་པོ་ལ་སྤྱོད་པའི་ཞེན་པ་དག །སངས་རྒྱས་ཀྱི་ལྷན་གྱིས་གྲུབ་པའི་འབྲས་བུ་གཞི་ལ་རྫོགས། རྫོགས་པའི་རིམཔ་སློབ་པའི་ཟུང་འཇུག་གི་ལྷ་སྐུར་ལྡངནས་འདོད་ཡོན་གྱི་སྣང་བ་ལ་ཞེན་མེད་དུ་རོལ་པས་རིག་པའི་རྒྱན་དུ་འཆར་བའི་སྨིན་བྱེད་དུ་འགྱུར་རོ། </span></a><br><br>



<a href="sessions/transcript_5.html#hypertranscript1=678.21,702.76"><span class="tibetan">གཉིས་པ་རྡོ་རྗེའི་ཆོ་ག་གསུམ་བསྐྱེད་ནི་འོག་ཏུ་སྟོན་ནོ། གསུམ་པ་མངོན་བྱང་ལྔ་བསྐྱེདནི། དགྱེས་རྡོར་ལས། ཟླ་བ་མེ་ལོང་ཡེ་ཤེས་ཏེ། བདུན་གྱི་བདུན་པ་མཉམ་པ་ཉིད། རང་ལྷའི་ས་བོན་ཕྱག་མཚན་ནི། སོ་སོར་རྟོགས་པར་བརྗོད་པར་བྱ། ཐམས་ཅད་གཅིག་གྱུརནན་ཏན་ཉིད། རྫོགས་པ་ཆོས་དབྱིངས་དག་པ་སྟེ༑ ཞེས་གསུངས་ཏེ། དེ་ཡང་གཞི་དུས་སུ་དཀར་དམར་རླུང་སེམས་ཚོགས་པ་དང་བཅས་པ་ཡེ་ནས་ཡེ་ཤེས་ལྔ་ཡི་ངོ་བོར་སངས་རྒྱས་པ་གཞིའི་མངོན་བྱང་། </span></a>
<a href="sessions/transcript_5.html#hypertranscript1=702.76,723.05"><span class="tibetan">ལམ་དུས་སུ་ཚོགས་སྦྱོར་དུ་དཔེའི་ཡེ་ཤེས་དང་། མཐོང་སྒོམ་དུ་དོན་གྱི་འོད་གསལ་མངོན་དུ་བྱས་པའི་སྟོང་གཞི་ཟུང་འཇུག་དང་བཅས་པ་ལམ་གྱི་མངོན་བྱང་ཡིན་པས། དེ་རྒྱུད་ལ་སྐྱེད་བྱེད་བསྐྱེད་རིམ་གྱི་དུས་སུ་ཟླ་ཉི་ཕྱག་མཚན་སོགས་བསྒོམ་པའོ། འབྲས་དུས་སུ་སྐུ་ལྔ་ཡེ་ཤེས་ལྔ་མི་སློབ་པའི་ཟུང་འཇུག་གི་ཡོན་ཏན་ཐམས་ཅདནི་འབྲས་བུའི་མངོན་བྱང་ངོ༌། </span></a>
<a href="sessions/transcript_5.html#hypertranscript1=723.05,742.93"><span class="tibetan">དེ་ལྟར་གཞི་ལམ་འབྲས་གསུམ་དུ་སྦྱོར་ཚུལ་ངེས་པར་བྱས་ནས། བྱེ་བྲག་ལམ་གྱི་མངོན་བྱང་ལྔ་སྒོམ་ཚུལ་ནི། སྦྱང་གཞི་གཟུགས་ཀྱི་ཕུང་པོ་དང་ནམ་མཁའི་ཁམས༑ ལུས་ཀུན་གཞིའི་རྣམ་ཤེས། ཉོན་མོངས་པ་གཏི་མུག །མངལ་སྐྱེས་ཀྱི་ཕའི་ཁམས། དྲོད་གཤེར་སྐྱེས་ཀྱི་གཤེར། སྒོང་སྐྱེས་ཀྱི་ཕ། རྫུས་སྐྱེས་ཀྱི་སྟོང་པའི་ཆ་སོགས་སྦྱོང་བྱེད་མངོན་བྱང་དང་པོ་མེ་ལོང་ཡེ་ཤེས་དང་། </span></a>
<a href="sessions/transcript_5.html#hypertranscript1=742.93,771.35"><span class="tibetan">རྣམ་སྣང་གི་ངོ་བོ་ཨཱ་ལི་ལས་བྱུང་བའི་ཟླ་བའི་དཀྱིལ་འཁོར་བསྒོམ་པ་དང་། དེ་བཞིན་དུ་ཚོར་ཕུང་ས་ཁམས་ཉོན་ཡིད་སེར་སྣ་ང་རྒྱལ། མངལ་སྐྱེས་ཀྱི་མའི་ཁམས་དམར་ཆ། སྒོང་སྐྱེས་ཀྱི་མའི་ཆ། དྲོད་གཤེར་སྐྱེས་ཀྱི་དྲོད། རྫུས་སྐྱེས་ཀྱི་གསལ་བའི་ཆ་རྣམས་སྦྱོང་བྱེད་མངོན་བྱུང་གཉིས་པ་མཉམ་ཉིད་དང་རིན་འབྱུང་གི་ངོ་བོ་ཀཱ་ལི་ལས་བྱུང་བའི་ཉི་མའི་དཀྱིལ་འཁོར་བསྒོམ་པ་དང་། </span></a>
<a href="sessions/transcript_5.html#hypertranscript1=771.35,796.43"><span class="tibetan">ཁུ་རྡུལ་གཉིས་ཀྱི་བར་དུ་དྲི་ཟ་ཉེ་བར་ལེན་པའི་སེམས་བར་དོའི་རྣམ་ཤེས་ཞུགས་པ་དང་། འདུ་ཤེས་ཀྱི་ཕུང་པོ་མེ་ཡི་ཁམས། ངག་ཡིད་ཀྱི་རྣམ་པར་ཤེས་པ། ཉོན་མོངས་པ་འདོད་ཆགས། སྐྱེ་གནས་བཞིར་འཇུག་པའི་བར་དོའི་རྣམ་ཤེས་རྣམས་སྦྱོང་བྱེད་མངོན་བྱང་གསུམ་པ། སོར་རྟོག་དང་འོད་དཔག་མེད་ཀྱི་ངོ་བོ་ས་བོན་ཕྱག་མཚན་དང་བཅས་པར་བསྒོམ་པ་དང་། ཁུ་རྡུལ་སེམས་གསུམ་རོ་གཅིག་ཏུ་འདྲེས་པ༑</span></a>
<a href="sessions/transcript_5.html#hypertranscript1=796.43,809.96"><span class="tibetan">འདུ་བྱེད་ཀྱི་ཕུང་པོ་རླུང་ཁམས། སྒོ་གསུམ་གྱི་བྱ་བ་དང་སྒོ་ལྔའི་རྣམ་ཤེས། ཉོན་མོངས་ཕྲག་དོག །སྐྱེ་གནས་བཞིའི་མངལ་སྒོང་གཉིས་ཀྱི་བར་དོའི་རྣམ་ཤེས་དང་ཁུ་ཁྲག་འདྲེས་པ། དྲོད་སྐྱེས་ཀྱི་རྣམ་ཤེས་དང་དྲོད་གཤེར་འདྲེས་པ། </span></a>
<a href="sessions/transcript_5.html#hypertranscript1=809.96,823.60"><span class="tibetan">རྫུས་སྐྱེས་ཀྱི་གསལ་ལ་སྟོང་པ་ཙམ་དང་བར་སྲིད་ཀྱི་རྣམ་ཤེས་འདྲེས་པའི་ཆ་རྣམས་སྦྱོང་བྱེད་མངོན་བྱང་བཞི་པ་བྱ་གྲུབ་དང་དོན་གྲུབ་ཀྱི་ངོ་བོ་ཟླ་ཉི་ཕྱག་མཚན་ས་བོན་དང་བཅས་པ་རོ་གཅིག་ཏུ་འདྲེས་པའི་ཐིག་ལེ་གོང་བུའི་རྣམ་པ་ཅན་དུ་བསྒོམ་པ་དང་། </span></a>
<a href="sessions/transcript_5.html#hypertranscript1=823.60,851.35"><span class="tibetan">མངལ་སྐྱེས་ཀྱི་གནས་སྐབས་ཡོངས་སུ་རྫོགས་ནས་ཕྱིར་བཙས་པ་དང་། རྣམ་ཤེས་ཀྱི་ཕུང་པོ་ཆུའི་ཁམས། ཡིད་ཀྱི་རྣམ་ཤེས་ཚོགས་བརྒྱད་ཀྱི་ཆོས་ཉིད་དུ་འཛིན་པའི་ཆ༑ ཉོན་མོངས་ཞེ་སྡང་། སྐྱེ་གནས་བཞིར་སྐྱེ་བ་ལེན་པའི་སྐྱེ་མཆེད་རྫོགས་པའི་གནས་སྐབས་རྣམས་སྦྱོང་བྱེད་མངོན་བྱང་ལྔ་པ་ཆོས་དབྱིངས་ཡེ་ཤེས་དང་མི་བསྐྱོད་པའི་ངོ་བོ་སྐ་ཡོངས་སུ་རྫོགས་པ་བསྒོམ་པ་རྣམས་སོ། </span></a>
<a href="sessions/transcript_5.html#hypertranscript1=851.35,885.92"><span class="tibetan">འདིའི་དག་རྫོགས་སྨིན་གསུམནི། འགྲོ་བའི་ལུས་རྟེན་ཁྱད་པར་ཅན་ཁམས་དྲུག་ལྡན་གྱི་མི་ལྟ་བུ་ཁམས་ཀྱི་སྦྱང་གཞི་རྩ་ཐིག་རླུང་སེམས་རགས་པའི་ཆ་མངོན་གྱུར་དུ་ཡོད་པ་ཐབས་ཀྱིས་ཟིན་པས་གྲོལ་བར་འགྱུར་ཏེ་དང་པོ་དབང་གིས་སྨིན་པར་བྱས་ནས། རྟོགས་བཅས་ཀྱི་ལམ་བསྐྱེད་རིམ་གྱིས་དུས་སུ་མངོན་བྱང་ལྔ་བསྒོམ་པའི་ཚེ་ནའང་གནད་དུ་བསྣུན་བྱའི་གཙོ་བོ་དཀར་དམར་སེམས་གསུམ་ཡིན་པའི་ཕྱིར་</span></a>
<a href="sessions/transcript_5.html#hypertranscript1=885.92,914.33"><span class="tibetan">འཁོར་བ་དང་མཐུན་པའི་རྣམ་པ་ལམ་བྱེད་ཀྱིས་སྦྱང་བྱ་སྲིད་པའི་རང་བཞིན་ཁུ་རྡུལ་རླུང་གསུམ་སེམས་དང་བཅས་པའི་ཆ་ཐམས་ཅད་རྣམ་པར་དག །རྒྱལ་བའི་བཞུགས་ཚུལ་དང་མཐུན་པར་མོས་པ་ལམ་བྱེད་བསྒོམ་པས་འབྲས་ཆོས་ལྔ་དང་ཡེ་ཤེས་ལྔའི་ཡོན་ཏན་ཐམས་ཅད་གཞི་ལ་རྫོགས། དེ་གཉིས་ཀ་སྣང་བ་དང་། མཆེད་པ་དང་། ཉེར་ཐོབ་དང་། འོད་གསལ་དང་། ཟུང་འཇུག་ལ་སོགས་པའི་རྫོགས་རིམ་གྱི་སྨིན་བྱེད་འགྱུར་བ་ཡིན་ནོ། </span></a><br><br>



<a href="sessions/transcript_5.html#hypertranscript1=914.33,942.71"><span class="tibetan">གསུམ་པ་དྲོད་གཤེར་སྐྱེས་སྦྱོང་བྱེད་ཨ་ནུ་ཡོ་གའི་དགོངས་པ་སྤྲོས་མེད་ཀྱི་བསྐྱེད་རིམནི། བང་མཛོད་འཕྲུལ་ལྡེའུ་ལས། ཨ་ནུ་ཡོ་གའི་ཐེག་པར་ནི། སྙིང་པོ་ཙམ་ཞིག་བརྗོད་བྱས་པས། མ་སྐྱེས་རྫོགས་པའི་ལྷ་སྐུར་བསྒོམ། ཞེས་གསུངས་པ་ལྟར། སེམས་ཅན་དྲོད་གཤེར་ལས་སྐྱེས་པ་རྣམས་ནི་མངལ་སྐྱེས་ལྟར་ཡུན་རིང་དུ་སྨིན་མི་དགོས་པར། དྲོད་གཤེར་གཉིས་ལྷན་དུ་འདུས་པར་རྣམ་ཤེས་ཞུགས་པས་དེའི་མོད་ལ་གཟུགས་ཀྱི་དངོས་པོ་ཡོངས་སུ་རྫོགས་པར་འགྲུབ་པ་བཞིན༑</span></a>
<a href="sessions/transcript_5.html#hypertranscript1=942.71,961.48"><span class="tibetan">མ་ཧཱ་ཡོ་ག་ནས་བཤད་པའི་མངོན་བྱང་ལྔ་ལ་སོགས་པའི་རྣམ་པ་དང་། བསྐྱེད་ཆོག་རྒྱས་པའི་ཚིག་གི་སྤོས་པ་ལ་མ་བརྟེན་པར། དབྱིངས་དང་ཡེ་ཤེས་གཉིས་སུ་མེད་པའི་སྲས་བདེ་བ་ཆེན་པོ་རྩ་བ་བྱང་ཆུབ་སེམས་ཀྱི་དཀྱིལ་འཁོར་དུ་ཆོས་ཐམས་ཅད་ཡེ་ནས་སངས་རྒྱས་པའི་རང་བཞིན་དུ་ཤེས་པ་ལུང་ཆེན་ཨ་ནུའི་ལྟ་བ་ལས་མ་གཡོས་བཞིན་དུ། </span></a>
<a href="sessions/transcript_5.html#hypertranscript1=961.48,986.96"><span class="tibetan">རྩལ་སྣང་སྙིང་རྗེའི་འཕེན་པ་གཏད་པས་དྲོད་གཤེར་སྐྱེས་རྣམས་གནས་ལུས་སྲེད་པའི་བག་ཆགས་སྦྱང་བའི་ཕྱིར། གང་བསྐྱེད་བྱའི་ལྷའི་སྙིང་པོ་བརྗོད་པ་ཙམ་གྱིས། དོན་དམ་ཤེས་རབ་ཀྱི་དབྱིངས་སྟོང་ཉིད་ཀུན་ཏུ་བཟང་པོའི་ཀློངནས། ཀུནརྫོབ་བདེན་པའི་སྣང་ཆ་རྟེན་དང་བརྟེན་པའི་ལྷའི་ཕྱག་རྒྱ་ཡོངས་སུ་བསྒོམ་ཞིང་བདེ་སྟོང་དབྱེར་མེད་ཀྱི་ལམ་ལ་སློབ་པ་སྟེ། འདི་ལ་ཡུལ་སྣང་བདེན་མེད་དུ་ཤེས་པ་སྒྱུ་མའི་བསྐྱེད་རིམ་ཞེས་བྱའོ། </span></a><br><br>



<a href="sessions/transcript_5.html#hypertranscript1=986.96,1006.07"><span class="tibetan">བཞི་པ་རྫུས་སྐྱེས་སྦྱོང་བྱེད་མན་ངག་ཨ་ཏི་ཡོ་གའི་དགོངས་པ་དང་མཐུན་པ་ཤིན་ཏུ་སྤྲོས་མེད་ཀྱི་བསྐྱེད་རིམནི། སེམས་ཅན་རྫུས་ཏེ་སྐྱེ་བ་རྣམས་གསལ་སྟོང་གི་ཆ་ལ་རྣམ་ཤེས་ཞུགས་པ་ཙམ་གྱིས་ལུས་ཡོངས་སུ་རྫོགས་མ་བཞག་པར་གྲུབ་པ་ནི་དྲོད་གཤེར་སྐྱེས་ལས་ཀྱང་མྱུར་བ་ལྟར་དེ་སྦྱོང་བྱེད་ཀྱི་ལམ་ཡང་། </span></a>
<a href="sessions/transcript_5.html#hypertranscript1=1006.07,1037.80"><span class="tibetan">རྡོ་རྗེ་དྲིལ་བུ་པས། སེམས་ཅན་རྫུས་ཏེ་སྐྱེ་བ་བཞིན། ས་བོན་མེད་པར་རྣམ་པར་བསྒོམ། ཞེས་གསུངས་པ་ལྟར། འདི་ལྟར་སྣང་གྲགས་རྟོག་ཚོགས་ཀྱིས་བསྡུས་པའི་ཆོས་ཐམས་ཅད་ཡེ་ནས་རྒྱལ་བའི་སྐུ་གསུང་ཐུགས་རྡོ་རྗེའི་ངོ་བོར་སངས་རྒྱས་པས་མ་བསྐྱེད་ལྷན་གྱིས་རྫོགས་པའི་དཀྱིལ་འཁོར་རྩོལ་བྲལ་འབྲས་བུའི་ས་ལ་ད་ལྟནས་གནས་པ་མན་ངག་ཨ་ཏི་ཡོ་གའི་ལྟ་བའི་ངང་ལས་རྟེན་དང་བརྟེན་པའི་དཀྱིལ་འཁོར་ཡོངས་སུ་རྫོགས་པ་ཆུ་ལས་ཉ་འཕར་བའི་ཚུལ་དུ་སྐད་ཅིག་གིས་གསལ་འདེབས་པ་སྟེ། </span></a>
<a href="sessions/transcript_5.html#hypertranscript1=1037.80,1073.57"><span class="tibetan">རིག་འཛིན་འཇིགས་མེད་གླིང་པས། དབང་པོ་ཡང་རབ་རྣམས་ཀྱིས་རང་བཞིན་ཐེག་མཆོག་རྒྱལ་པོའི་ལྟ་བ་སྤྱི་འབྱམས་ཀྱི་རྩལ་སེམས་བསྐྱེད་ཀྱི་འཕེན་པའི་དབང་གིས་ཤིན་ཏུ་སྤྲོས་པ་མེད་པའི་བསྐྱེད་རིམ་ཆོ་ག་དང་ཚིག་གི་བྱ་བ་ལ་མ་ལྟོས་པར་སེམས་ཀྱི་རང་བཞིན་གདོདནས་ལྷ་ཡི་ཕྱག་རྒྱུར་གསལ་ཞིང་རྫོགས་པ་དཔེརན་མེ་ལོང་ལ་གཟུགས་བརྙན་བཙན་ཐབས་སུ་ཤར་བ་ལྟར་བསྐྱེད་རྫོགས་དབྱེར་མེད་དུ་བསྒོམ་པ་སྟེ་འདི་ལྟར། </span></a>
<a href="sessions/transcript_5.html#hypertranscript1=1073.57,1124.21"><span class="tibetan">ལྷ་ཉིད་རང་ལ་རང་ཉིད་ལྷ། རང་དང་ལྷན་ཅིག་སྐྱེས་པ་སྟེ། དམ་ཚིག་ཡེ་ཤེས་གཉིས་མེད་པས། སྤྱན་འདྲེན་བཞུགས་གསོལ་འདིར་མི་དགོས། རང་ལས་སྤྲུལ་ཞིང་རང་དབང་བསྐུར༑ རང་རིག་རྩ་བ་གསུམ་དུ་གནས། ཞེས་པ་སྟེ་གདོད་ནས་ལྷའི་རང་བཞིན་ཡེ་ཤེས་སྒྱུ་མར་རྫོགས་པ་རྫུས་སྐྱེས་སྦྱོང་བའི་བསྐྱེད་རིམ་སྟེ༑ ཀུན་མཁྱེན་གྱིས། ཇི་ལྟར་རྫུས་སྐྱེས་སྐད་ཅིག་སྣང་བ་བཞིན། མིང་ལས་རིམ་བཞིན་བསྐྱེད་རྫོགས་སྒོམ་མི་དགོས། ཞེས་གསུངས་པ་ལྟ་བུ་སྟེ་རྩོལ་བྲལ་ཨ་ཏིའི་ལུགས་སོ། </span></a>
<a href="sessions/transcript_5.html#hypertranscript1=1124.21,1163.81"><span class="tibetan">སྤྱིར་བསྐྱེད་རྫོགས་ཟུང་འཇུག་གསུམ་པོ་རེ་རེ་ལའང་བསྐྱེད་རིམ་གྱི་བསྐྱེད་རིམ་ནས་ཟུང་འཇུག་གི་ཟུང་འཇུག་བར་གསུམ་རེ་ཡོད་པར་གསུངས་པས་ལྷའི་རྣམ་པ་ཞིག་གསལ་བ་ཐམས་ཅད་བསྐྱེད་རྫོགས་གཉིས་ཀྱི་ཟླས་ཕྱེ་བའི་བསྐྱེད་རིམ་ཡིན་མི་དགོས་སོ། དེས་ན་རིམ་གཉིས་སུ་ཕྱེ་བའི་བསྐྱེད་རིམ་ནི་རིམ་པ་གཉིས་པའི་ཡེ་ཤེས་རྒྱུད་ལ་མ་སྐྱེས་པའི་གང་ཟག་གིས་དེའི་སྨིན་བྱེད་དུ་དང་པོ་བསྒོམ་པ་སྟེ་སྔགས་ཀྱི་ལྟ་བ་ལ་ངེས་པ་རྙེད་ནས་རྟོག་པའི་གཟུགས་བརྙན་ལྷའི་རྣམ་པར་ཤར་བ་ལ་གོམས་སུ་འཇུག་པ་ཡིན་ལ༑</span></a>
<a href="sessions/transcript_5.html#hypertranscript1=1163.81,1200.09"><span class="tibetan">རྫོགས་རིམ་གྱི་རྟོགས་པ་ཁྱད་པར་ཅན་སྐྱེས་ནས་ཡེ་ཤེས་ཀྱི་རྩལ་སྣང་ལྷའི་རྣམ་པར་ཤར་བ་ཡིན་པས་སློབ་པའི་ཟུང་འཇུག་གི་དངོས་རྒྱུའོ། རྒྱུ་མཚན་དེ་ལྟ་བས་ན་ལས་དང་པོ་པས་བསྐྱེད་རིམ་བསྒོམ་པ་རྣམ་རྟོག་གི་གཟུགས་བརྙན་ཙམ་ཞིག་ཡིན་ཡང་ལྟ་བའི་གདེང་གིས་ཟིན་ནས་ཡེ་ཤེས་དངོས་དང་རྗེས་སུ་མཐུན་པ་ཞིག་མེད་ན་དེའི་རྒྱུ་དང་སྨིན་བྱེད་དུ་མི་འགྱུར་བས་ན་དེ་ཏིང་དང་དགོངས་པ་མི་འགྱུར་བའི་གཟེར་གཉིས་པོ་འདི་གལ་ཆེའོ། </span></a>
<a href="sessions/transcript_5.html#hypertranscript1=1200.09,1241.81"><span class="tibetan">དེས་བན་ཉམས་སུ་ལེན་རྒྱུའི་ཆོས་རིམ་པ་གཉིས་པོ་གཞུང་དང་ཆོ་གར་བསྟན་པ་དེ་ཙམ་གྱིས་དེ་དང་དེ་ཁོ་ནར་མི་འགྱུར་ཏེ་ལས་དང་པོ་པས་རྫོགས་རིམ་གྱི་ཡེ་ཤེས་ལ་མཉམ་པར་བཞག་ཀྱང་སེམས་ཀྱི་དམིགས་པ་ལས་མི་འདའ་ལ། རྟོགས་པ་མཆོག་ལྡན་གྱིས་བསྐྱེད་རིམ་གྱི་སྤྲོས་པ་བསྒོམསཀྱང་ཡེ་ཤེས་ཀྱི་རང་རྩལ་ཡིན་པའི་ཕྱིར་རོ། </span></a>
<a href="sessions/transcript_5.html#hypertranscript1=1241.81,1279.08"><span class="tibetan">རྫོགས་རིམ་གྱི་ཡེ་ཤེས་མ་སྐྱེས་པའི་གང་ཟག་གིས་རྩ་རླུང་དང་གཏུམ་མོ་སོགས་ཀྱི་སྐབས་སུ་ལྷའི་རྣམ་པ་གསལ་བ་ནི་དངོས་སུ་ལྷན་སྐྱེས་ཡེ་ཤེས་འཆར་བྱེད་ཡིན་པས་རྟོག་པའི་གཟུགས་བརྙན་ཡིན་ཀྱང་རྫོགས་རིམ་གྱི་ལྷ་སྐུར་བསྡུ་བའོ། ལྟ་དགོངས་མཐོན་པོར་གྱུར་པ་རྣམས་ཀྱིས་བསྐྱེད་རིམ་གྱི་སྤྲོས་པ་ཆེན་པོ་དག་བསྒོམ་པནི་གདུལ་བྱའི་དབང་དང༌། ཁྱད་པར་དཀྱིལ་འཁོར་དེ་དང་དེར་སློབ་མ་འཇུག་ཅིང་སྨིན་པའི་རྟེན་འབྲེལ་ཁྱད་དུ་མི་གསོད་པ་ཡིན་གྱི་རང་ལ་ཆེད་དུ་དགོས་པ་ནི་མ་ཡིན་ནོ། ཞེས་མཁན་གུ་ཎས་གསུངས་སོ། </span></a>
<a href="sessions/transcript_5.html#hypertranscript1=1279.08,1305.18"><span class="tibetan">དེ་ཡང་ཐོག་མར་ལས་དང་པོ་པས་བསྐྱེད་རིམ་སྒོམ་པའི་སྐབས་སུ་ལྷ་སྐུའི་གསལ་སྣང་ཐོན་པ་ན་དེ་ལྟར་གསལ་བའི་ལྷ་དེ་དང་པོ་གང་ནས་བྱུང་། ད་ལྟ་གང་དུ་གནས། མཐར་གང་དུ་འགྲོ། རང་གི་ངོ་བོ་ཇི་ལྟ་བུ་ཞེས་བརྟགསན། དེ་ཉིད་དང་པོ་གང་ནས་ཀྱང་མ་འོང་། མཐར་གང་དུའང་མི་འགྲོ། ད་ལྟ་གང་ལའང་གནས་པ་མེད་དེ་རང་སེམས་ཀྱི་སྣང་ཆར་ཤེས་འོང་། </span></a>
<a href="sessions/transcript_5.html#hypertranscript1=1305.18,1338.78"><span class="tibetan">དེའི་ཚེ་སེམས་རང་གི་ངོ་བོ་ལའང་དེ་བཞིན་དུ་བརྟགས་པས་རང་གི་སེམས་ཉིད་སྐྱེ་འགགས་གནས་གསུམ་གྱི་མཚན་མས་གདོད་ནས་སྟོང་པའི་གནས་ལུགས་ཉིད་གོ་ཡང་དེ་ལྟར་གོན་བསྐྱེད་རིམ་གྱི་ལྷ་སྐུ་དང་རང་སེམས་དབྱེར་མེདཆུ་ཟླའམ་འཇའ་ཚོན་ལྟ་བུ་སྣང་ལ་རང་བཞིན་མེད་པ་ཟུང་འཇུག་གི་གནད་གསང་ཞིག་རིག་འོང་། </span></a>
<a href="sessions/transcript_5.html#hypertranscript1=1338.78,1380.40"><span class="tibetan">དེ་རིག་ན་སྣང་སྤྱོད་ཐམས་ཅད་ལ་བསྲེ་ཞིང་རྩལ་སྦྱང་བས་རིམ་གྱིས་ཡུལ་སྣང་ཐམས་ཅད་སྒྱུ་མ་ལྟ་བུའི་བསྐྱེད་རིམ་གསལ་སྟོང་འཛིན་བྲལ་དུ་ཤར་བ་དང་བསྒོམ་བྱའི་ལྷ་དང་བླ་མ་རང་སེམས་གསུམ་དབྱེར་མེད་པའི་གནད་ལ་གོ་མྱོང་ཅི་རིགས་པར་སྐྱེ་རྒྱུ་ཡོད་འདུག་པ་ནི་རང་གིས་ཀྱང་ཕྱོགས་ཙམ་མྱོང་བའི་གཏམ་སྟེ་ད་ལྟའི་རྡོ་རྗེའི་མཆེད་པོ་རྣམས་དང་ཕྱི་རབས་ཀྱི་བསྙེན་སྒྲུབ་བྱེད་པ་པོ་རྣམས་ལ་ཕན་སེམས་ཀྱིས་འདིར་སྨྲས་པ་ཡིན་ནོ། </span></a>
<a href="sessions/transcript_5.html#hypertranscript1=1380.40,1410.98"><span class="tibetan">འདི་ལྟར་སྐྱེ་གནས་བཞིའི་རིམ་པ་དང་སྦྱར་ནས་བསྐྱེད་རིམ་སྒོམ་ཚུལ་བཞིར་བྱུང་བ་རྣམས་གཙོ་བོ་རང་རང་གི་སྐྱེ་བ་ཚི་གང་གིས་བསྡུས་པ་དང་བྱེ་བྲག་རང་རང་གི་བློ་ཚོད་དང་མཐུན་པར་བསྒོམ་པར་བྱ་བ་ཡིན་ཏེ། ཀུན་མཁྱེན་ཆོས་རྗེས། དེ་ལྟར་སྒོམ་ཚུལ་རྣམ་པ་བཞི་ཉིད་ཀྱང་། གཙོ་བོ་སྐྱེ་བ་གང་བསྡུས་དེས་བསྒོམས་ལ། བག་ཆགས་སྦྱོང་ཕྱིར་ཀུན་གྱིས་དེ་བཞིན་བསྒོམ། ཁྱད་པར་ལས་དང་པོ་ཡིས་སྒོང་སྐྱེས་བཞིན། ཉུང་ཟད་བསྟན་པས་མངལ་སྐྱེས་བཞིན་སྒོམ་ལ། བརྟན་པ་ཆེ་བས་དྲོད་གཤེར་སྐྱེས་བཞིན་སྒོམ། ཤིན་ཏུ་གོམས་པ་ཡང་དག་བརྟན་པ་ཡིས། བརྫུས་སྐྱེས་བཞིན་དུ་སྐད་ཅིག་དཀྲོང་བསྐྱེད་བྱ། ཞེས་གསུངས་པ་བཞིནནོ། </span></a><br><br>



<a href="sessions/transcript_5.html#hypertranscript1=1410.98,1433.07"><span class="tibetan">གཉིས་པ་བྱེ་བྲག་རྡོ་རྗེའི་ཆོ་ག་གསུམ་བསྐྱེད་དང་སྦྱར་བ་ནི། འདི་ལ་འོག་མིན་བགྲོད་པའི་ཐེམ་སྐས་སུ། ཐོག་མར་ཕྱག་མཚན་ནས་བསྒོམ་པར་གསུངས་ཀྱང་།འདིར་ཡོངས་གྲགས་སྤྱི་ལྟར་སྦྱར་ན་སྔ་འགྱུར་གཏེར་མའི་ཕྱོགས་འདིར་མངལ་སྐྱེས་སྦྱོང་བྱེད་བསྡུས་པ་འདི་ཉིད་མང་ཞིང་དེ་ལྟ་ན། འདིའི་སྦྱང་བྱ་བར་དོའི་རྣམ་ཤེས་ཕ་མའི་ཁུ་ཁྲག་གི་དབུས་སུ་ཞུགས་ནས་རིམ་གྱིས་ལུས་རྫོགས་པ་དང་མཐུན་པར། </span></a>
<a href="sessions/transcript_5.html#hypertranscript1=1433.07,1455.94"><span class="tibetan">གདན་ཉི་མ་མའི་རྡུལ། ཟླ་བ་ཕའི་ཁུ་བ། ས་བོན་རྒྱུའི་ཏིང་ངེ་འཛིན་ཡི་གེ་གདན་ལ་བབས་པ་བར་དོའི་རྣམ་ཤེས་མའི་མངལ་དུ་དཀར་དམར་ཚོགས་པ་ལ་འཇུག་མ་རག་གི་གནས་སྐབས་དེ་ཡིན། ས་བོན་ལྷ་གང་ཡིན་གྱི་ཕྱག་མཚན་དུ་བསྒྱུར་བ་ནི་ཁམས་དཀར་དམར་གྱི་དབུས་སུ་རྣམ་ཤེས་ཞུགསནས་ཁུ་རྡུལ་སེམས་གསུམ་གཅིག་ཏུ་འདྲེས་པ་དེ་སྦྱོང་། </span></a>
<a href="sessions/transcript_5.html#hypertranscript1=1455.94,1492.12"><span class="tibetan">དེ་ལས་འོད་ཟེར་སྤྲོ་བསྡུ་ནི་མངལ་གྱི་ལུས་དེ་ཉིད་འབྱུང་བ་བཞིའི་བྱེད་ལས་ཀྱིས་ཕུང་ཁམས་སྐྱེ་མཆེད་རིམ་གྱིས་གྲུབ་པ་དང་། ཕྱག་མཚན་དེ་ཡོངས་སུ་གྱུར་པ་ལས་སྐུ་ཡོངས་སུ་རྫོགས་པནི་མངལ་གྱི་སེམས་ཅན་དེ་རྣམས་ལུས་རྫོགས་ནས་བཙས་པའི་བར་གྱིས་བག་ཆགས་རྣམས་སྦྱོང་བར་བྱེད་པ་ཡིན་ལ། དེ་ལྟར་བསྐྱེད་ཚུལ་འདིས་སྐྱེ་གནས་གཞན་གྱི་བག་ཆགས་ཀྱང་ཞར་ལ་སྦྱོང་བར་ནུས་ཏེ་སྒོང་སྐྱེས་ལ་ས་བོན་ནི་དྲི་ཟའི་སེམས། </span></a>
<a href="sessions/transcript_5.html#hypertranscript1=1492.12,1515.27"><span class="tibetan">ཕྱག་མཚན་ནི་མངལ་དུ་ཁུ་ཁྲག་གི་དབུས་སུ་ཞུགས་པ། སྤྲོ་བསྡུས་ཡོངས་སུ་གྱུར་པའི་གོང་བུ་ནི་སྒོ་ངར་གྱུར་པ་དེ་ལས་སྐུར་གྱུར་པ་ནི་སྒོ་ང་དེ་ལས་གཟུགས་སུ་སྨིན་པ་སྦྱོང་བར་བྱེད། དེ་བཞིན་དུ་དྲོད་གཤེར་ལ་གདན་གྱི་ཉི་མ་དྲོད། ཟླ་བ་གཤེར། ས་བོན་ཕྱག་མཚན་ནི་བར་དོའི་རླུང་སེམས། སྤྲོ་བསྡུ་དང་སྐུ་རྫོགས་པ་ནི་དེ་གསུམ་འདུས་པ་ལས་དྲོད་གཤེར་གྱི་དབུས་ནས་ལུས་གྲུབ་པ་དེ་སྦྱོང་། </span></a>
<a href="sessions/transcript_5.html#hypertranscript1=1515.27,1536.35"><span class="tibetan">རྫུས་སྐྱེས་ལ་གདན་ནི་སྐྱེ་གནས། ས་བོན་ཕྱག་མཚན་ནི་བར་དོའི་རླུང་སེམས། སྤྲོ་བསྡུའི་གནས་ལུས་ལ་སྲེད་པ་དང་། ལེན་པའི་མཐུས་གསོས་བཏབ་པ། སྐུ་རྫོགས་པ་ནི་ལུས་སྐད་ཅིག་གིས་འགྲུབ་པ་དེ་མཚོན་ཞིང་སྦྱོང་བར་བྱེད་དོ། སྦྱངས་འབྲས་ནི་སངས་རྒྱས་རྣམས་གང་འདུལ་གྱི་སྤྲུལ་པའི་སྐུར་བཞེངས་པ་ན་ལྷུམས་སུ་ཞུགས་ནས་བལྟམས་པའི་ཚུལ་བར་གྱི་མཛད་པ་དེའོ། </span></a>
<a href="sessions/transcript_5.html#hypertranscript1=1536.35,1559.59"><span class="tibetan">སྦྱོང་བྱེད་ནི་ནམ་མཁར་གནས་པའི་རྒྱུ་ཡི་ས་བོན་གྱི་ཡི་གེ་ཉིད་གདན་གྱི་སྟེང་དུ་བོབས་པ་ནི་གསུང་ཡིག་འབྲུའི་ཆོ་ག །དེ་རིགས་ཀྱི་ཕྱག་མཚན་གང་ཡིན་ལ་སྙིང་པོ་ས་བོན་གྱི་ཡི་གེས་མཚན་པར་གྱུར་པ་ལས་འོད་ཟེར་དཔག་ཏུ་མེད་པ་འཕྲོས་པས་ཕྱོགས་བཅུའི་སངས་རྒྱས་རྣམས་མདུན་གྱི་ནམ་མཁར་སྤྱན་དྲངས་ནས་འོད་ཟེར་གྱི་ཚུལ་དུ་ཕྱག་མཚན་ས་བོན་དང་བཅས་པ་ལ་ཐིམ་པ་ནི་ཐུགས་ཕྱག་མཚན་གྱི་ཆོ་གའོ། </span></a>
<a href="sessions/transcript_5.html#hypertranscript1=1559.59,1580.90"><span class="tibetan">ཕྱག་མཚན་ས་བོན་དང་བཅས་པ་དེ་ཡོངས་སུ་གྱུར་པ་ལས་འབྲས་བུའི་རྡོ་རྗེ་འཛིན་པ་བསྐྱེད་བྱའི་ལྷ་གང་ཡིན་གྱི་སྐུ་མཚན་དཔེ་གསལ་རྫོགས་སུ་གྱུར་པ་ནི་སྐུ་ཡོངས་སུརྫོགས་པའི་ཆོ་ག་ཡིན་ཞིང་། འདིནི་སྐྱེ་སྲིད་དག་པ་སྤྲུལ་པའི་སྐུར་ལམ་དུ་ཁྱེར་བ་སྟེ། དེས་ལམ་གོང་མའི་ཚེ་གདན་གྱི་པདྨ་ལ་གནས་པའི་ཉི་ཟླ་ཁ་སྦྱོར་ནི་དབུ་མའི་རྩ་འཁོར་གྱི་མདུད་པའི་གནས་རྣམས་སུ་བདེ་དྲོད་འབར་འཛག་གི་ཁ་སྦྱོར་བ། </span></a>
<a href="sessions/transcript_5.html#hypertranscript1=1580.90,1612.45"><span class="tibetan">ས་བོན་དང་ཕྱག་མཚནནི་རླུང་སེམས་དྷུ་ཏིར་ཐིམ་པ། སྤྲོ་བསྡུས་ཡོངས་སུ་གྱུར་པ་ནི་ཞུ་བདེ་ལས་བྱུང་བའི་བདེ་སྟོང༌། སྐྱ་རྫོགས་པ་ནི་དེ་ལས་རང་བཞིན་ལྷན་སྐྱེས་ཀྱི་བདེ་སྟོང་ཡེ་ཤེས་ཀྱི་ལྷ་སྐུར་འགྲུབ་རུང་དུ་མཚོན་པས་ན་རྫོགས་རིམ་གྱི་སྨིན་བྱེད་དུ་འགྲོ་བའོ། འདིའི་གཙོ་བོ་རྐྱང་པའི་དབང་དུ་བྱས་པ་སྟེ། གཞན་ཡང་ཡན་ལག་གི་ལྷ་བསྐྱེད་པའི་དབང་དུ་བྱས་ན། གཙོ་བོའི་སྐུ་རྫོགས་པར་བསྒོམ་པ།ཡུམ་གྱི་ས་བོན་བསྐྱེདཔ། </span></a>
<a href="sessions/transcript_5.html#hypertranscript1=1612.45,1633.15"><span class="tibetan">དེ་ལས་ཡུམ་བསྒོམ་པ། སེམས་དཔའ་སུམ་བརྩེགས་བསྒོམ་པ། རིགས་བདག་གི་རྒྱས་འདེབས་བཅས་ལྔ་པོ་ཡོད་པ་རྣམས་ལ། །དེ་ལྔས་རིམ་པར་གཞི་དུས་སུ་བྱིས་པ་བཙས་པ། ནར་སོན་ནས་འདོད་པའི་ཚོར་བས་གདུངས་ཏེ་དོན་དུ་གཉེར་བ། ཆུང་མ་ལེན་པ། སྒོ་གསུམ་གྱི་ནུས་པ་རིམ་གྱིས་འཕེལ་བ། རང་རིགས་ཀྱི་བྱ་བ་ལ་དབང་བསྒྱུར་བ་རྣམས་སྦྱོང་བ་དང་། </span></a>
<a href="sessions/transcript_5.html#hypertranscript1=1633.15,1649.82"><span class="tibetan">འབྲས་དུས་སུ་སངས་རྒྱས་སྤྲུལ་པའི་སྐུ་བལྟམས་པ་དང་བྱང་ཆུབ་དོན་དུ་གཉེར་བས་རབ་ཏུ་བྱུང་ནས་དཀའ་ཐུབ་མཛད་པ་དང་། དེ་ལས་བཞིངས་ཏེ་བྱང་ཆུབ་སྙིང་པོར་གཤེགས་པ་དང་། བདུད་བཏུལ་ཏེ་བསམ་གཏན་བསྐྱེད་པ་དང་། རྣམ་པ་ཐམས་ཅད་མཁྱེན་པའི་ཡེ་ཤེས་བརྙེས་པ་རྣམས་ཡིན་ལ། ལམ་གོང་མའི་ཚེ་བདེ་སྟོང་ཡེ་ཤེས་ཀྱི་ལྷ་སྐུར་གྲུབ་པར་བྱ་བའི་ཕྱིར། </span></a>
<a href="sessions/transcript_5.html#hypertranscript1=1649.82,1672.15"><span class="tibetan">བདེ་རླུང་སེམས་ལས་ལྷ་སྐུར་ལྡང་བ་དང་། དེ་ནས་མཆོག་གི་དངོས་གྲུབ་དོན་དུ་གཉེར་བའི་འདོད་པས་ཕྱག་གཉིས་གང་རུང་ལ་བསྟེན་པ་དང་། དེས་ལྷན་སྐྱེས་ཀྱི་ཡེ་ཤེས་རིམ་གྱིས་གོམས་པར་བྱེད་པ་དང་། དེས་མཆོག་གི་དངོས་གྲུབ་ལ་མྱུར་དུ་སྦྱོར་བའི་གཞི་འདིངས་བསན་སྨིན་བྱེད་དུ་འགྲོ་བའོ། </span></a>
<a href="sessions/transcript_5.html#hypertranscript1=1672.15,1696.42"><span class="tibetan">དེ་བཞིན་དུ་འཁོར་བསྐྱེད་པ་ཡོད་པ་རྣམས་ལ། སྦྱང་བྱ་ནི། བྱིས་པ་དེས་བུ་དང་བུ་མོ་བསྐྱེད་པ་སྦྱོང་བར་བྱེད། སྦྱངས་འབྲསནི་སངས་རྒྱས་ཐམས་ཅད་བདེ་བ་ཆེན་པོས་དགྱེས་པའི་རོལ་མོའི་སྤྲིན་ལས་སྤྲུལ་པ་མཐའ་ཡས་པ་སྤོས་པ་དང་། འཁོར་རྣམས་བྱང་ཆུབ་ཀྱི་གོ་འཕང་ལ་བཀོད་པས་རང་རིགས་སུ་བསྐྱེད་པ་མཚོན་ཅིང་། སྦྱོང་བྱེད་འཁོར་གྱི་ས་བོན་ནས་ལྷར་བསྒོམ་པ་སོགས་ཏེ་བྱེ་བྲག་རང་རང་གི་གཞུང་གི་དགོངས་པ་དང་བསྟན་པ་ལས་འདིར་བརྗོད་པར་མི་ནུས་སོ། </span></a><br><br>



<a href="sessions/transcript_5.html#hypertranscript1=1696.42,1722.24"><span class="tibetan">གསུམ་པ་བསྐྱེད་པ་ལྷ་ཡི་མཚན་ཉིདནི། ཡི་དམ་གང་ལ་བརྟེན་པའི་མངོན་རྟོགས་ལྟར་བསྒོམ་པར་བྱ་བ་ལས་འདིར་མཐའ་གཅིག་ཏུ་ངེས་བཟུང་བྱར་མེད་ཀྱང་། སྤྱི་ཙམ་དུ་བསྒོམ་བྱའི་ལྷ་ཞི་བ་དང་ཁྲོ་བོ་གཉིས་སུ་ངེས་པས། ཞི་བ་རྣམས་ལ། ཞི་ཚུལ་དགུ་དང་། སྔ་འགྱུར་ཕལ་ཆེར་ལ་ལོངས་སྤྱོད་རྫོགས་སྐུའི་རྒྱན་ཆས་བཅུ་གསུམ་སོགས་དང་། ཁྲོ་བོ་རྣམས་ལ་གར་གྱི་ཉམས་དགུ་དང་། དཔལ་དང་དུར་ཁྲོད་དྲག་པོའི་ཆས་སོགས་ཏེ་</span></a>
<a href="sessions/transcript_5.html#hypertranscript1=1722.24,1753.29"><span class="tibetan">དེ་ལ་ཞི་ཚུལ་དགུ་ནི། ང་རྒྱལ་མ་སྤངས་གནས་སུ་དག་པའམ་སྐྱེ་བ་དག་པ་མཚོན་བྱེད་སྐུ་ཤ་དང་ཕྱག་ཞབས་མཉེན་ཤ་ཆགས་པ། དེ་བཞིན་དུ་ཞེ་སྡང་དང་ན་བ་གནས་སུ་དག་པས་སྐུ་སྐབས་ཕྱེད་ཅིང་རིམ་པར་འཚམས་པས་ལྕགས་པ། འདོད་ཆགས་དང་འཆི་བ་གནས་སུ་དག་པས་ཐབས་ཤེས་ཕན་ཚུན་འཁྲིལ་བའམ་འཁྲིལ་བག་ཆགས་པས་ལྷོད་པོར་མ་གྱུར་པ། </span></a>
<a href="sessions/transcript_5.html#hypertranscript1=1753.29,1769.74"><span class="tibetan">ཕྲག་དོག་དག་པས་སྐུ་དྲངས་ཤིང་ཚིག་མཚམས་སོགས་འཕྲུལ་ལྡེམས་ཆགས་པ། གཏི་མུག་དང་རྒ་བ་གནས་སུ་དག་པས་སྐུ་འཇམ་ཞིང་གཞོན་ཤ་ཆགས་པའི་ངང་ཚུལ་ཅན་ཏེ་ངོ་བོའི་ཡོན་ཏན་ལྔ་དང་། མ་རིག་པ་སྤངས་པས་སྐུ་གཙང་ཞིང་ཁ་དོག་མ་འདྲེས་པར་གསལ་བ། </span></a>
<a href="sessions/transcript_5.html#hypertranscript1=1769.74,1791.85"><span class="tibetan">ཟད་པར་གྱི་སྐྱེ་མཆེད་རྫོགས་པའི་ཡེ་ཤེས་རྒྱས་པས་བཀྲག་ཅིང་མུ་མེད་པའི་འོད་ཟེར་འཕྲོ་བས་འཚེར་བ། མཚན་གྱི་མེ་ཏོག་ལ་དཔེ་བྱད་བཟང་པོའི་འབྲས་བུ་ཡོངས་སུ་རྫོགས་པར་བརྗིད་ཅིང་ཡིད་དུ་འོང་བས་ལྷན་སྟག་པ། ཆེ་བའི་ཡོན་ཏན་རྫོགས་པས་གདུལ་བྱ་རྣམས་ཟིལ་གྱིས་གནོན་པའི་གཟི་བྱིན་དང་ལྡན་པ་སྟེ་རྣམ་པའི་ཡོན་ཏན་བཞི་བཅས་དགུའོ། </span></a><br><br>



<a href="sessions/transcript_5.html#hypertranscript1=1791.85,1818.37"><span class="tibetan">རྒྱན་ཆས་བཅུ་གསུམ་ལས། གདུལ་བྱའི་ཉོན་མོངས་པའི་གདུང་བ་སེལ་བའི་བརྡར་ལྷ་རྫས་ལས་གྲུབ་པའི་དར་གྱི་ཆས་གོས་ལྡནི། སྐུ་རྒྱབ་ཏུ་དར་མཐིང་ཁྲའི་ཟི་ལྡིར་ཐུར་དུ་དཔྱང་བ། སྙན་གོང་དུ་དར་སྣ་ལྔ་ཡི་ཅོད་པན་ནམ་དར་དཔྱང་འཕུར་བ། དཔུང་པའི་སྟོད་ཙམ་དུ་སླེབ་པའི་གར་གྱི་ཕུ་དུང་འདུང་མ། དར་དཀར་པོ་གསེར་གྱི་ངང་རིས་ཅན་གྱི་སྟོད་གཡོག །ཚི་གུ་ནི་ཁ་དོག་སྣ་ཚོགས་པའི་སྨད་དཀྲིས་ཏེ་འདི་ལ་འབའ་ཏི་སྨུག་པོའི་ཤམ་ཐབས་བྱས་པའང་སྣང་ངོ༌། </span></a>
<a href="sessions/transcript_5.html#hypertranscript1=1818.37,1841.48"><span class="tibetan">འདོད་ཡོན་མ་སྤངས་རྒྱན་དུ་རྫོགས་པས་འགྲོ་བའི་རེ་བ་སྐོང་བའི་བརྡར་རིན་པོ་ཆེའི་རྒྱན་བརྒྱད་ནི༑ དབུ་ལ་རིན་པོ་ཆེའི་དབུ་རྒྱན་ཟེ་སྲོག་ཁང་པ་ནོར་བུའི་རྩེ་བྲན་ཅན། སྙན་གཉིས་སུ་རིན་པོ་ཆེའི་སྙན་རྒྱནནོར་བུའི་ཕྲ་ཚོམ་ཅན། རིན་པོ་ཆེ་སྣ་ཚོགས་པ་སྤེལ་མར་བརྒྱུས་པའི་མགུལ་རྒྱན་ཐུང་ངུ་། རྒྱུ་དེ་མཚུངས་ནུ་སྟེང་ཙམ་དུ་སླེབ་པའི་སེ་མོ་དོ། ལྟེ་འོག་ཏུ་སླེབ་པའི་དོ་ཤལ་ཏེ་རིམ་པ་གསུམ། </span></a>
<a href="sessions/transcript_5.html#hypertranscript1=1841.48,1868.61"><span class="tibetan">དཔུང་རྒྱན་རིན་པོ་ཆེའི་ཕྲ་ཚོམ་ཅན། ཕྱག་གདུབ་གཉིས་དང་། ཞབས་གདུབ་གཉིས་དང་། ཕྱག་ཞབས་ཀྱི་སོར་མོའི་གདུབ་བུ་རྣམས་བཀོད་པ་དེ་མཚུངས། སྐ་རགས་རིན་པོ་ཆེའི་ཕྲ་ཚོམ་གྱིས་མཛེས་པར་བྱས་པ་སྟེ། འདི་ལ་དོ་ཤལ་དང་སོ་མོ་དོ་གཉིས་གཅིག་ཏུ་བྱས་པ་དང་། ཡང་ཕྱག་ཞབས་ཀྱི་གདུ་བུ་རྣམས་གཅིག་ཏུ་བྱས་ཏེ་སོར་གདུབ་ཐ་དད་དུ་བགྲང་བ་དང་། ཡང་སོར་གདུབ་མེད་པའི་སྔ་མ་བརྒྱད་པོ་སོ་སོར་བགྲང་བ་སོགས་བརྩི་ཚུལ་འདྲ་མིན་ཅུང་འདུག་ཀྱང་དོན་གོང་གི་དེ་རྣམས་སོ། </span></a>
<a href="sessions/transcript_5.html#hypertranscript1=1868.61,1904.52"><span class="tibetan">གཞན་ཡང་བྱང་ཆུབ་ཡན་ལག་བདུན་མཚོན་བྱེད། རིན་པོ་ཆེའི་དོ་ཤལ་དྲན་པ། དབུ་རྒྱན་ཆོས་རབ་རྣམ་འབྱེད། གདུ་བུ་བརྩོན་འགྲུས། སྙན་ཆ་ཤིན་སྦྱངས། དཔུང་རྒྱན་ཏིང་ངེ་འཛིན། སེ་མོ་དོ་བཏང་སྙོམས། མེ་ཏོག་གི་ཕྲེང་བ་དགའ་བ་རྣམས་དང་། ཡབ་ལ་རུས་པའི་རྒྱན། མགུལ་རྒྱན་སྦྱིན་པ། གདུ་བུ་ཚུལ་ཁྲིམས། རྣ་ཆ་བཟོད་པ། སྤྱི་བོའི་འཁོར་ལོ་བརྩོན་འགྲུས། སྐ་རགས་བསམ་གཏན། མཆོད་ཕྱིར་ཐོགས་ཏེ་སེར་ཁར་གྲགས་པ་ཤེས་རབ་སྟེ་ཕར་ཕྱིན་དྲུག་དང་སྦྱར་བ་དང་། </span></a>
<a href="sessions/transcript_5.html#hypertranscript1=1904.52,1932.91"><span class="tibetan">ཡུམ་རྣམས་ཀྱང་མཚན་མའི་རྟོག་པའི་སྒྲིབ་གཡོག་དང་བྲལ་བ་མཚོན་བྱེད་སྐུ་གཅེར་བུ།མི་འགྱུར་བའི་བདེ་བ་ཆེན་པོ་དགའ་བ་བཅུ་དྲུག་དང་ལྡན་པ་མཚོན་བྱེད་བཅུ་དྲུག་ལོན་པའི་ན་ཚོད་ཅན་དབྱིངས་དང་ཡེ་ཤེས་ཕྱོགས་མེད་དུ་རྒྱས་པ་མཚོན་བྱེད་དབུ་སྐུ་གྲོལ་བ།ཆོས་དབྱིངས་མཚོན་བྱེད་རུས་པའི་འཁོར་ལོ། མགུལ་རྒྱན་མཉམ་ཉིད། རྣ་ཆ་སོར་རྟོག །གདུ་བུ་མེ་ལོང་། སྐ་རགས་བྱ་གྲུབ་སྟེརུས་པའི་ཕྱག་རྒྱ་ལྔས་སྤྲས་པ། </span></a>
<a href="sessions/transcript_5.html#hypertranscript1=1932.91,1949.35"><span class="tibetan">སྟོང་ཉིད་དང་སྙིང་རྗེ་མི་འབྲལ་བའི་བརྡར་ཡབ་ཡུམ་གཉིས་སྐུ་ལུས་ཕན་ཚུན་འཁྲིལ་བ། ཟག་མེད་ཀྱི་དགའ་བ་ཆེན་པོ་སྤྲོས་བྲལ་དང་རོ་གཅིག་པའི་བརྡར་ཞལ་སྦྱོར་ཞིང་ཕན་ཚུན་མཆུ་སྒོས་འཇིབ་པ། ཞི་ལྷག་ཟུང་དུ་འཇུག་པའི་བརྡར་རྡོ་རྗེ་དང་པདྨ་མཉམ་པར་སྦྱོར་བས་གཉིས་སུ་མེད་པར་བཞུགས་པ་ལ་སོགས་པའོ། </span></a><br><br>



<a href="sessions/transcript_5.html#hypertranscript1=1949.35,1983.04"><span class="tibetan">དེ་བཞིན་དུ་ཁྲོ་བོ་ལ། གར་གྱི་ཉམས་དགུ་ལས། སྒེགས་པ་ནི་ཆགས་ཉམས་ཏེ་རྒྱན་གྱིས་བརྒྱན་ཅིང་ཡབ་ཡུམ་འཁྲིལ་བ་སོགས་འཆོར་སྒེག་སྟེ་རྣམ་སྣང་གི་ངོ་བོ་དང་། དཔའ་བ་ནི་ཁྲོ་ཉམས་ཏེ་སྟོབས་དང་ལྡན་པས་ཐུབ་པར་དཀའ་བ་རིན་འབྱུང་། མི་སྡུག་པ་ནི་རྨོངས་ཉམས་ཏེ་མཐོང་བ་ཙམ་གྱིས་འཇིགས་པར་བྱེད་པ་མི་བསྐྱོད་པ་སྟེ། དེ་གསུམ་ནི་སྐུ་ཡི་ཉམས་སོ། </span></a>
<a href="sessions/transcript_5.html#hypertranscript1=1983.04,2004.56"><span class="tibetan">བཞད་པ་ནི་ཆགས་དགྱེས་དྲེགས་པའི་རྒྱུ་ལས་བྱུང་བ་ཧ་ཧ་སོགས་བཞད་པའི་གད་མོ་འབྱིན་པ་སྟེ་འོད་དཔག་མེད། དྲག་ཤུལ་ནི་ཟུངས་ཤིག་རྒྱོབ་ཅིག་སོགས་ཚིག་རྩུབ་མོས་གཤེ་བ་སྟེ་དོན་གྲུབ། འཇིགས་རུང་ནི་འབྲུག་སྒྲ་ལྟར་ཆེམ་པའི་ངོ་རོ་དྲག་པོ་སྒྲོགས་པ་བཟོད་པར་དཀའ་བ་སྟེ་མཱ་མ་ཀཱི། དེ་གསུམ་ནི་གསུང་གི་ཉམས་སོ། </span></a>
<a href="sessions/transcript_5.html#hypertranscript1=2004.56,2030.93"><span class="tibetan">སྙིང་རྗེ་ནི་དམིགས་པ་མེད་པའི་ཐུགས་རྗེས་རྨོངས་པའི་འགྲོ་ཁམས་རྗེས་སུ་འཛིན་པ་སྟེ་དམ་ཚིག་སྒྲོལ་མ། རྔམས་པ་ནི་མ་རུངས་པའི་སེམས་ཅན་ཁྲོ་བས་འདུལ་བའི་ཕྱིར་ཁྲོ་ཆགས་ཀྱིས་ཐུགས་ཆོམ་པ་ལྟ་བུས་ཅི་ཡང་ནུས་པ་སྟེ་གོས་དཀར་མོ། ཞི་བ་ནི་ཐམས་ཅད་ཆོས་ཉིད་དུ་རོ་མཉམ་པའི་རྣམ་པར་མི་རྟོག་པའི་ཐུགས་ཏེ་སྤྱན་མའི་རང་བཞིན༑ དེ་གསུམ་ནི་ཐུགས་ཀྱི་ཉམས་ཏེ་དེ་ལྟར་དགུའོ། </span></a><br><br>



<a href="sessions/transcript_5.html#hypertranscript1=2030.93,2074.28"><span class="tibetan">དཔལ་གྱི་ཆས་བརྒྱད་ནི་དཔལ་ཆེན་པོའི་སྐུ་ལ་ཡེནས་རང་ཆས་སུ་གནས་པའི་ཕྱིར་དཔལ་གྱི་ཆས་ཏེ། འདིར་ལ་ངོས་འཛིན་གྱི་ཁྱད་པར་ཅུང་ཟད་མི་མཐུན་པ་འགའ་ཞིག་ཡོད་པར་མཐོང་མོད། རྟོགས་པ་ལྷ་རྒྱུད་ལྟར་ན། དབུ་སྐྲ་གྱེན་བརྫེས་འཁོར་བ་རུ་ཟློག་ཆས། རྡོ་རྗེའི་ཁྱུང་གཤོག་ཐབས་དང་ཤེས་རབ་ཆས། མཐིང་ནག་ཅོད་པན་རྟག་ཆད་ཟིལ་གནོན་ཆས། སྤྱི་གཙུག་རྡོ་རྗེ་ལྷག་པར་རིག་པའི་ཆས། </span></a>
<a href="sessions/transcript_5.html#hypertranscript1=2074.28,2100.57"><span class="tibetan">དབང་གིས་བསེ་ཁྲབ་གཟི་འབར་བགྲོད་པའི་ཆས།གཉིས་མེད་སྦྱོར་བ་ཤེས་རབ་ཡུམ་གྱི་ཆས། གནོད་གདུག་བཟློག་བྱེད་དཔའ་བོ་ལྕགས་ཀྱི་ཆས། ཉོན་མོངས་སྲེག་བྱེད་རྡོ་རྗེ་མེ་ཡི་ཆས།ཞེས་དོན་རྟགས་བཅས་གསལ་བར་གསུངས་སོ། </span></a><br><br>



<a href="sessions/transcript_5.html#hypertranscript1=2100.57,2126.25"><span class="tibetan">དུར་ཁྲོད་ཀྱི་ཆས་བརྒྱདནི། རྒྱལ་བྱེད་དཔའ་རྟགས་ཀྱི་རྒྱན་ཏེ། སྔོན་བྱུང་རུ་ཏྲ་བསྒྲལ་བའི་ལོངས་སྤྱོད་ཀྱི་ཆས་རྣམས་དཔལ་ཆེན་པོའི་སྐུ་ཡི་རྒྱན་དུ་བཞེས་པ་སྟེ། དེ་ཡང་བགོ་བའི་གོས་གསུམ། འདོགས་པའི་རྒྱན་གཉིས། བྱུགས་པའི་རྩི་གསུམ་ལས། དང་པོ་གསུམ་ནི། མི་ལྤགས་ཀྱི་གཡང་གཞི། གླིང་ཆེན་གྱི་སྟོད་གཡོགས། སྟག་ལྤགས་ཀྱི་ཤམ་ཐབས་རྣམས་སོ། </span></a>
<a href="sessions/transcript_5.html#hypertranscript1=2126.25,2160.82"><span class="tibetan">གཉིས་པ་གཉིས་ནི། ཐོད་པ་དང་སྦྲལ་རྒྱན་ཏེ། ཐོད་པ་ལ། སྐམ་པོ་ལྔ་ཡི་དབུ་མ་རྒྱན༑ རློན་པ་ལྔ་བཅུའི་དོ་ཤལ། ཚལ་བུའི་དཔུང་རྒྱན། ཕྱག་ཞབས་ཀྱི་གདུ་བུ་སོགས་སོ། སྦྲུལ་རྒྱན་ལ། ཀླུ་རྒྱལ་རིགས་དཀར་པོའི་སྒྲ་ཆིང་། རྗེ་རིགས་སེར་པོའི་སྙན་ཆ། བྲམ་ཟེའི་རིགས་དམར་པོའི་མགུལ་ཆུ། དམངས་རིགས་ལྗང་གུའི་ཕྱག་ཞབས་ཀྱི་གདུ་བུ། གདོལ་པའི་རིགས་ནག་པོའི་དོ་ཤལ་ཏེ་ཐམས་ཅད་གདུག་པའི་སྦྲུལ་གྱི་རྣམ་པ་ཅན་ནོ། </span></a>
<a href="sessions/transcript_5.html#hypertranscript1=2160.82,2188.81"><span class="tibetan">གསུམ་པ་གསུམནི། དཔྲལ་བར་ཐལ་ཆེན་གྱི་ཚོམ་བུ། མཁུར་ཚོས་སམ་འབུར་གསུམ་ལ་རཀྟའི་ཐིག་ལེ། ཨོག་མར་ཞག་གི་ཟོ་རིས་རྣམས་སོ། <br><br>



  ལྷ་ཞི་མ་ཁྲོའི་རིགས་ཁ་ཅིག་ལ། མཁྱེན་པའི་སྟོབས་བཅུས་གཏི་མུག་འཇོམས་པའི་བརྡར་གླང་ཆེན་གྱི་པགས་པས་སྟོད་གཡོགས། དཔའ་བརྟུལ་དྲག་པོའི་ལས་ཀྱིས་ཞེ་སྡང་བཅོམ་པའི་བརྡར་སྟག་ལྤགས་ཀྱི་ཤམ་ཐབས་དཀྲིས་པ། བྱང་ཆུབ་སེམས་ཀྱིས་འདོད་ཆགས་བཅོམ་པའི་བརྡར་དར་དཔྱང་གིས་བརྒྱན་པ་དང་། ང་རྒྱལ་བཅོམ་པའི་བརྡར་ཐོད་སྐམ་ལྔ་སངས་རྒྱས་ལྔའི་</span></a>End of session 5. Beginning of session 6:
<a href="sessions/transcript_6.html#hypertranscript1=0.00,16.87"><span class="tibetan">བདག་ཉིད་ཅན་གྱི་དབུ་རྒྱན། ཕྲག་དོག་བཅོམ་པས་སེམས་བྱུང་ལྔ་བཅུ་རྣམ་པར་དག་པའི་བརྡར་མགོ་རློན་ལྔ་བཅུ་ཕྲེང་བར་བརྒྱུས་པའི་དོ་ཤལ༑ ཕར་ཕྱིན་དྲུག་གི་རང་བཞིན་རུས་པའི་ཕྱག་རྒྱས་སྐུ་ལ་བརྒྱན་པ་སོགས་ཏེ་རང་གཞུང་ནས་ཇི་སྐད་བསྟན་པ་བཞིན་བསྒོམ་པར་བྱའོ། </span></a><br><br>



<a href="sessions/transcript_6.html#hypertranscript1=16.87,34.40"><span class="tibetan">གཉིས་པ་བྱིན་གྱིས་རློབ་ཅིང་དབང་བསྐུར་བ་ལ་གཉིས་ལས། དང་པོ་བྱིན་གྱིས་རློབ་པ་ལ། </span></a>End of session 6.
    <span class="tibetan-no-recording"> སྦྱང་བྱ་ནི། བྱིས་པ་དེ་ཉིད་ཀྱི་ལུས་ངག་ཡིད་གསུམ་གྱི་ནུས་པའི་རྩལནར་སོན་པ་སྦྱོང་བར་བྱེད། </span>Beginning of session 7:
<a href="sessions/transcript_7.html#hypertranscript1=0.00,24.08"><span class="tibetan">སྦྱངས་འབྲསནི། སངས་རྒྱས་པ་ན་སྐུ་གསུང་ཐུགས་ཀྱི་གསང་བ་བསམ་གྱིས་མི་ཁྱབ་པ་ལ་མངའ་བརྙེས་པ་ཉིད་ཡིན་ཅིང་། སྦྱོང་བྱེདནི་དམཚིག་གི་འཁོར་ལོ་བསྐྱེད་ཟིན་པའི་དཀྱིལ་འཁོར་གྱི་ལྷ་གཙོ་འཁོར་རྣམས་ཀྱི་སྤྱི་བོ་དུང་ཁང་གི་འཁོར་ལོར་ཨོ་དཀར་པོར་གསལ་ཞིང་འབར་བ་སྐུ་རྡོ་རྗེ་དང་། མགྲིན་པའི་འཁོར་ལོར་ཨཱ་ཡིག་དམར་པོར་འབར་ཞིང་གསལ་བ་གསུང་རྡོ་རྗེ། </span></a>
<a href="sessions/transcript_7.html#hypertranscript1=24.08,45.95"><span class="tibetan">སྙིང་གར་གཙོ་བོ་ཡབ་ཡུམ་གྱི་ཡེ་ཤེས་སེམས་དཔའི་མདུན་དང་། གཞན་རྣམས་ཀྱི་ཐུགས་སྲོག་ས་བོན་གྱི་མདུན་་ཕྱོགས་སུ་ཧཱུྃ་མཐིང་ག་གསལ་ཞིང་འབར་བ་ཐུགས་རྡོ་རྗེ། འདི་ལ་གནས་གསུམ་སོ་སོར། འཁོར་ལོ་པདྨ་རྡོ་རྗེར་བསྒོམ་པའི་དབུས་སུ་ཡིག་འབྲུ་བསྒོམ་པ་དང་། རྣམ་སྣང་༑ སྣང་མཐའ། མི་བསྐྱོད་པའི་སྐུར་སྒོམ་པ་སོགས་ཀྱི་དབྱེ་བ་ཡོད་དེ་རང་གཞུང་དང་བསྟུན་ནོ། </span></a>
<a href="sessions/transcript_7.html#hypertranscript1=45.95,72.37"><span class="tibetan">གང་ལྟར་ཡང་ལུས་ངག་ཡིད་གསུམ་རྣམ་པར་དག་པ་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་གསུམ་གྱི་རང་བཞིན་དུ་མོས་པ་བརྟན་པོས་གཞི་འབྲས་སྦྲེལ་བའི་ང་རྒྱལ་བྱ་ཞིང་། ལམ་གོང་མའི་དུས་ན་ཁུ་རྡུལ་རླུང་གི་ཁམས་གསུམ་སྐུ་གསུང་ཐུགས་ཏེ། དེ་རྣམས་ཀྱི་སྙིགས་མ་ཟད་ནས་དྭངས་མ་འཕེལ་བ་ལས་བྱུང་བའི་ཡེ་ཤེས་རྒྱུད་ལ་སྐྱེ་བའི་གཞི་འདིང་བའོ། </span></a><br><br>



<a href="sessions/transcript_7.html#hypertranscript1=72.37,90.06"><span class="tibetan">གཉིས་པ་དབང་བསྐུར་བ་ལ་སྦྱང་བྱ་ནི། བྱིས་པ་དེ་རྩ་ཁམས་འཕེལ་བས་ཉོན་མོངས་པའི་རྣམ་རྟོག་རག་པར་གྱུར་བ་དེ་སྦྱོང་བར་བྱེད། སྦྱངས་འབྲས་ནི་སངས་རྒྱས་པ་ན་དེ་བཞིན་གཤེགས་པ་ཐམས་ཅད་ཀྱི་བདག་ཉིད་ཁམས་གསུམ་ཆོས་ཀྱི་རྒྱལ་པོར་དབང་བསྐུར་བ་དེ་ཡིན་ཅིང་། </span></a>
<a href="sessions/transcript_7.html#hypertranscript1=90.06,109.85"><span class="tibetan">སྦྱོང་བྱེད་ནི། ལྷ་ཚོགས་ཐམས་ཅད་ཀྱི་སྤྱི་བོ། དཔྲལ་བ། རྣ་ལྟག་གཡས། ལྟག་པ། རྣ་ལྟག་གཡོན་ཏེ་མགོ་བོའི་གནས་ལྔར་རང་རང་གི་རིགས་ཀྱི་བདག་པོ་གཙོ་བོར་བྱས་ཏེ་དབུས་སུ་བཞག་པའི་ཤུལ་དུ་རྣམ་སྣང་ཉིད་བྱས་པའི་སྔགས་དང་ཕྱག་རྒྱས་དབང་བསྐུར་བ་སྟེ། </span></a>
<a href="sessions/transcript_7.html#hypertranscript1=109.85,132.50"><span class="tibetan">ཚུལ་ས་བོན་རིགས་ལྔ་ཡབ་ཡུམ་མཉམ་པར་སྦྱོར་བའི་སྦྱོར་མཚམས་ནས་ཡེ་ཤེས་ལྔ་ཡི་རང་བཞིན་བྱང་ཆུབ་སེམས་ཀྱི་ཆུ་རྒྱུན་བབས་པས་རང་གི་ལུས་གང་། སྒྲིབ་པ་བྱང་། དུག་ལྔ་ཡེ་ཤེས་ལྔར་དག་པར་བྱས། ཆུ་ལྷག་མ་ཡར་ལུདཔ་ལས་རིགས་ཀྱི་བདག་པོ་རང་ཆས་སུ་བཞུགས་པ་ལ་ཐིམ་པས་ཐོབ་བྱ་རང་གནས་ཀྱི་ཡེ་ཤེས་མངོན་དུ་གྱུར་པའི་ང་རྒྱལ་འཛིན་པ་སྟེ། </span></a>
<a href="sessions/transcript_7.html#hypertranscript1=132.50,151.20"><span class="tibetan">འདི་ལའང་དབང་ལྷ་རྣམས་སྤྱན་དྲངས་ཤིང་དབང་བསྐུར་བ་སོགས་ཀྱི་རྣམ་བཞག་ཡོད་དེ་སྐབས་དང་བསྟན་ནོ། དེས་རྫོགས་རིམ་གྱིས་སྐབས་སུ་དགའ་བཞི་ལུགས་འབྱུང་ལྡོག་གི་རིམ་པས་དུག་ལྔར་དབང་བསྐུར་ཞིང་རླུང་སེམས་གཙུག་ཏོར་དུ་ཐིམ་པའི་རྒྱུ་བྱེད་པས་ལམ་གོང་མའི་སྨིན་བྱེད་དུ་འགྲོ་བ་ཡིནནོ། </span></a><br><br>



<a href="sessions/transcript_7.html#hypertranscript1=151.20,168.35"><span class="tibetan">གསུམ་པ་ཡེ་ཤེས་པ་སྤྱན་དྲངས་ཤིང་བཞུགས་སུ་གསོལ་བནི། འདིའི་སྦྱང་བྱནི། བྱིས་པ་དེ་རང་དང་རིགས་མཐུན་པའི་འགྲོ་བ་སྔ་མ་རྣམས་དང་བློ་གྲོས་ཀྱི་ནུས་པ་མཉམ་པར་གྱུར་པ་དེ་སྦྱོང་བར་བྱེད། སྦྱང་འབྲས་ནི་སངས་རྒྱས་པའི་ཚེན་དེ་བཞིན་གཤེགས་པ་ཐམས་ཅད་ཡེ་ཤེས་གཅིག་ཏུ་གྱུར་པས་དགོངས་པ་གཉིས་སུ་མེད་པར་རོ་མཉམ་པ་ཉིད་ཡིན་ཅིང་། </span></a>
<a href="sessions/transcript_7.html#hypertranscript1=168.35,208.25"><span class="tibetan">སྦྱོང་བྱེདནི་ཡེ་ཤེས་སྤྱན་དྲངས་ཤིང་བསྟིམ་པར་བྱེད་པ་སྟེ། འདི་ལ་གཉིས། རང་བཞིན་ཡེ་ཤེས་ཀྱི་དཀྱིལ་འཁོར་སྤྱན་དྲངས་པ་དང་།བཞུགས་སུ་གསོལ་བའོ། དང་པོ། བདག་དམ་ཚིག་སེམས་དཔའི་ཐུགས་སྲོག་ས་བོན་ལས་འོད་ཟེར་ལྕགས་ཀྱུ་ལྟ་བུ་རང་བཞིན་ལྷུན་གྱིས་གྲུབ་པའི་ཞིང་ཁམས་ཐམས་ཅད་དུ་ཁྱབ་པར་འཕྲོས་པས་ཕྱོགས་བཅུ་དུས་བཞིའི་དེ་བཞིན་གཤེགས་པ་ཐམས་ཅད་ཆོས་སྐུ་མཉམ་པ་ཆེན་པོ་ལས་མ་གཡོས་བཞིན་དུ་གཟུགས་སྐུ་གང་འདུལ་</span></a>
<a href="sessions/transcript_7.html#hypertranscript1=208.25,224.44"><span class="tibetan">ཕྱག་རྒྱའི་རོལ་གར་རྟེན་དང་བརྟེན་པར་བཅས་པ་བསྒོམ་པའི་དཀྱིལ་འཁོར་གྱི་ལྷ་དེའི་རྣམ་པར་བཞེངས་ཏེ་མདུན་གྱི་ནམ་མཁར་མངོན་སུམ་དུ་བྱོན་པར་མོས་ཏེ། ཁྱད་པར་གྱི་རྫས་བསྲེགས་པའི་སྤོས་བཏུལ་ཞིང་། </span></a>
<a href="sessions/transcript_7.html#hypertranscript1=224.44,255.48"><span class="tibetan">རོལ་མོ་སྣ་ཚོགས་པའི་སྒྲ་དང་བཅས་ཏེ།. ཡིད་རྩེ་གཅིག་པའི་དད་པས་སྤྱན་འདྲེན་གྱི་ཚིག་དབྱངས་སྙན་པོས་བརྗོད་ཅིང་བདག་དམ་ཚིག་པའི་དཀྱིལ་འཁོར་བསྒོམ་པའི་སྟེང་གི་ནམ་མཁར་སྲུང་འཁོར་གྱི་མེ་རི་འདབ་འབྱར་ཙམ་དུ་བཞུགས་པར་བསྒོམ་པའོ། </span></a><br><br>



<a href="sessions/transcript_7.html#hypertranscript1=255.48,290.50"><span class="tibetan">གཉིས་པ་བཞུགས་སུ་གསོལ་བ་ནི། དེ་ལྟར་སྤྱན་དྲངས་པའི་ཡེ་ཤེས་ཀྱི་ལྷ་རྣམས་དམ་ཚིག་གི་འཁོར་ལོར་བཞུགས་སུ་གསོལ་བ་སྟེ། སྤྱི་ཙམ་དུ་ཛཧཱཁཾ་ཧོཞེས་བརྗོད་པས། ཛས་དམ་ཚིག་པ་ལ་ཡེ་ཤེས་པ་བཀུག་པ་དང་། ཧཱུྃ་གིས་གཉིས་སུ་མེད་པར་བསྟིམ་པ་དང་། བོ་གྱིས་འདོད་པ་མ་གྲུབ་ཀྱི་བར་དུ་མི་ཤིགས་པར་བཅིངས་པ་དང་། ཧོས་དགྱེས་ཤིང་བརྟན་པར་བཞུགས་སུ་གསོལ་བའོ། </span></a>
<a href="sessions/transcript_7.html#hypertranscript1=290.50,364.34"><span class="tibetan">དེས་དམ་ཡེ་ལ་མཆོག་དམན་ཐ་དད་དུ་འཛིན་པའི་ཞེན་རྟོག་སྤོང་བ་དང་། ཡེ་ཤེས་ཀྱི་འཁོར་ལོ་ཉིད་རང་གི་སེམས་དང་དབྱེར་མེད་དུ་ཤེས་པ་དང་།སངས་རྒྱས་ཐམས་ཅད་ཀྱི་བྱིན་རླབས་བདག་ཉིད་ལ་འཇུག་པ་སོགས་ཀྱི་དགོས་པ་ཡོདཅིང་། ལམ་གོང་མའི་དཔེའི་འོད་གསལ་གྱིས་དོན་གྱི་ཡེ་ཤེས་མཚོན་པར་བྱེད་པ་དང་།འཁོར་འདས་གཉིས་མེད་ཀྱི་ཡེ་ཤེས་རྒྱུད་ལ་སྐྱེ་བའི་གཞི་འདིང་བའོ། </span></a>End of session 7.<br><br>


Beginning of session 8:
<a href="sessions/transcript_8.html#hypertranscript1=0.00,34.10"><span class="tibetan">བཞི་པ་གཉིས་མེད་ཀྱི་དཀྱིལ་འཁོར་ལ་མཆོད་བསྟོད་བྱ་བ་ལ་གཉིས། དག་རྫོགས་སྨིན་གསུམ་སྤྱིར་བསྟན་པ་དང་། ལས་རིམ་དངོས་བཤད་པའོ། དང་པོ་ནི། འདི་དག་གི་སྦྱང་བྱ་ནི། བྱིས་པ་དེ་བཟའ་བཏུང་གོས་རྒྱན་གནས་ཁང་སོགས་ལ་ཅི་དགར་སྤྱོད་ཅིང་། ཡུལ་ནོར་གྱི་བཅད་རིས་དང་ཁེ་གྲགས་སྒྲུབ་པ་རྣམས་ཏེ་འདི་དག་དག་པར་བྱེད། </span></a>
<a href="sessions/transcript_8.html#hypertranscript1=34.10,54.97"><span class="tibetan">སྦྱངས་འབྲསནི་སངས་རྒྱས་པའི་ཚེ་ན་དེ་ཉིད་དུ་མཆོད་པའི་བཀོད་པ་མཐའ་ཡས་པའི་སྤྲིན་རྟག་ཏུ་འབྱུང་བ་དང་ཕྱག་གི་གནས་མཆོད་པའི་ཞིང་བླན་མེད་པ་ཉིད་ཡིན་པས་དེ་ཉིད་རྫོགས་པར་བྱེད། སྦྱོང་བྱེདནི་ཕྱག་མཆོད་བསྟོད་པའི་ལས་རིམ་རྣམས་ཏེ། དེས་ལམ་གོང་མའི་ཚེ་རིག་པ་བརྟུལ་ཞུགས་ཀྱི་རོལ་རྩེད་ལ་ཅི་དགར་སྤྱོད་པའི་གཞི་འདིང་བས་སྨིན་བྱེད་དུ་འགྲོའོ། </span></a><br><br>



<a href="sessions/transcript_8.html#hypertranscript1=54.97,105.47"><span class="tibetan">གཉིས་པ་སྦྱོང་བྱེད་ཀྱི་ལས་རིམ་དངོས་བཤད་པ་ལ་གསུམ་སྟེ། ཕྱག་འཚལ་བ་དང་། མཆོད་པ་འབུལ་བ་དང་། བསྟོད་པ་བྱ་བའོ། དང་པོ་ནི། སྤྱིར་དམ་ཡེ་དབྱེར་མེད་ཆུ་ལ་ཆུ་བཞག་པ་འདྲེས་པ་ལྟར་གཉིས་མེད་མཉམ་པའི་ངང་དུ་ལྷ་བདག་དབྱེར་མེད་དུ་རྟོགས་པནི་འདྲེས་པནན་ཏན་གྱི་ཕྱག་ཅེས་རྣལ་འབྱོར་མཆོག་གི་ཡུལ་ཡིན་ཏེ། དེས་བསྒྲེལ་ནས་མཆོད་པ་སོགས་ལའང་ཤེས་པར་བྱའོ། </span></a>
<a href="sessions/transcript_8.html#hypertranscript1=159.44,184.71"><span class="tibetan">དེ་ལྟར་རྟོགས་ན་ཀུན་རྫོབ་མཚན་མའི་ཕྱག་མཆོད་སོགས་ཟུར་དུ་མ་བྱས་ཀྱང་ཆོག་མོད། འདིར་ཀུན་རྫོབ་ཙམ་དུ་འཇིག་རྟེན་སྲི་ཞུའི་ཚུལ་དུ་སྔགས་ཕྱི་པ་སོགས་དང་སྒོ་བསྟུན་ཏེ་ཕྱག་མཆོད་སོགས་འབུལནའང་རང་སེམས་ཀྱི་རོལ་པ་ཙམ་དུ་ཐག་བཅད་དེ་གཉིས་སུ་མེད་པའི་ངོ་བོར་ཤེས་པར་བྱསན་རྣལ་འབྱོར་བླ་མེད་ཀྱི་དགོངས་པར་འགྱུར་རོ། </span></a>
<a href="sessions/transcript_8.html#hypertranscript1=184.71,209.10"><span class="tibetan">དེ་བསན་འཕྲུལ་དགའི་ལྷ་རྣམས་རང་གིས་སྤྲུལ་པའི་ལོངས་སྤྱོད་ལ་བརྩེ་བའི་ཚུལ་གྱིས་རང་ཉིད་གཙོ་བོའི་ཐུགས་ཀ་ནས་སྐུ་གཉིས་པའི་རྣམ་པར་འཐོན་པའམ་ཡང་ན་ཐུགས་ཀ་ནས་སྤྲུལ་པའི་ལྷ་མོ་སོགས་ཀྱིས་ཕྱག་བྱ་བར་མོས་པ་ཏེ། ཨ་ཏི་པུ་ཧོཞེས་ཕྱག་འཚལ་བའི་བརྡའ་དང་། པྲ་ཏཱི་ཙྪཧོཞེས་པས་མཉེསནས་ལན་བྱིན་པར་མོས་པའོ། </span></a><br><br>



<a href="sessions/transcript_8.html#hypertranscript1=209.10,229.37"><span class="tibetan">གཉིས་པ་མཆོད་པ་ལ། ཕྱི་ནང་གསང་བ། དེ་ཁོ་ན་ཉིད་དང་བཞི་ལས། དང་པོ་ཕྱི་མཆོདནི། བདག་ཉིད་གཙོ་བོའི་ཐུགས་ཀ་ནས་འདོད་ཡོན་གྱི་ལྷ་མོའི་སྤྲིན་སྤོས་ནས་ལྷ་ལ་ལྷས་མཆོད་པའི་ཚུལ་གྱིསནམ་མཁའ་རབ་འབྱམས་གང་བར་དམིགསནས་འབུལ་བ་སྟེ། དེ་ཡང་རང་གཞུང་གི་འབུལཚིག་དང་བསྒྲག །</span></a>
<a href="sessions/transcript_8.html#hypertranscript1=229.37,260.65"><span class="tibetan">སོ་སོའི་མཆོད་རྫས་ཐོགས་པའི་སྤྲུལ་པའི་ལྷ་མོ་རྣམས་ཀྱིས་མཆོད་ཅིང་གནས་སོ་སོར་ཐིམ་པར་མོས་པ་སྟེ། དྭངས་བསིལ་མངར་བའི་ཞལ་སྐྱེམས་མཆོད་ཡོན། ཕྱག་ཞབས་བསིལ་བྱེད་རྙོག་བྲལ་གྱི་ཞབས་བསིལ། རྣམ་བཀྲའི་མེ་ཏོག་སྤྱན། དྲི་ཞིམ་བདུག་སྤོས་ཤངས། སྣང་གསལ་མར་མེ་སྤྱན། དྲི་ལྡན་བསིལ་ཆབ་ཐུགས་ཀ །བཅུད་ལྡན་ཞལ་ཟས་རྣམ་བཞག་ལྗགས༑ སྙན་པའི་རོལ་མོ་སྙན་དབང་རྣམས་ལ་མཆོད་པ་སྟེ། </span></a>
<a href="sessions/transcript_8.html#hypertranscript1=260.65,289.53"><span class="tibetan">དེ་དག་གི་མཚོན་དོན་ཀྱང་། རིག་པའི་ཡེ་ཤེས་ཉིད་རྣམ་པར་བཀྲ་བས་མེ་ཏོག་དམིགས་མེད་ཀྱི་སྙིང་རྗེས་རྟོག་པ་སྲེག་པས་སྤོས། ལྷན་སྐྱེས་འོད་གསལ་གྱིས་མ་རིག་པའི་མུན་པ་སེལ་བས་མར་མེ། ཤིན་ཏུ་ཟབ་པའི་དོན་དབྱིངས་རིག་སྤྲོས་བྲལ་གྱི་ཡེ་ཤེས་སུ་ཤར་བས་ཆོས་ཐམས་ཅད་ལ་ཁྱབ་པས་བྱུག་པ། དེས་ཀུན་རྟོག་གི་དྲི་མ་འཁྲུད་པས་ཞབས་བསིལ། ཏིང་འཛིན་ཟག་མེད་ཀྱི་རོ་མྱོང་བ་ནི་ཞལ་ཟས་དང་མཆོད་ཡོན། གྲགས་སྟོང་གཞོམ་མེད་ཀྱི་སྔགས་སྒྲནི་རོལ་མོའོ། </span></a>
<a href="sessions/transcript_8.html#hypertranscript1=289.53,317.79"><span class="tibetan">དེ་བཞིན་དུ་ཕྱི་དབང་ལྔའི་ཡུལ་དུ་བདེ་བ་སྐྱེད་བྱེད་གཟུགས་སྒྲ་དྲི་རོ་རེག་བྱ་སྟེ་འདོད་ཡོན་ལྔ། ནང་ཡབ་ཡུམ་སྙོམས་པར་འཇུག་པ་ན་ཕན་ཚུན་དགྱེས་པས་ལྟ་བ་གཟུགས། སྦྱོར་བ་ཧ་སིའི་སྒྲ། བདེ་བས་ཚིམ་པའི་དྲི། ཞུ་བདེ་མྱོང་བའི་རོ། མཁའ་གསང་དང་དཀར་དམར་རེག་པའི་རེག་བྱ། དེས་ཕྱིནང་གི་ཆོས་ཐམས་ཅད་བདེ་སྟོང་དུ་འཆར་བའི་ཆོས་ཏེ་ནང་གི་འདོད་ཡོན་དང་། དགའ་མཆོག་ཁྱད་པར་ལྷན་སྐྱེས་ཀྱི་དགའ་བ་བཞི་བཞི་བཅུ་དྲུག་གི་ཉམས་ཀྱི་འགྱུར་བ་ལྷ་མོའི་ཕྱག་རྒྱུར་སྣང་བ་རྣམས་སོ། </span></a><br><br>



<a href="sessions/transcript_8.html#hypertranscript1=317.79,335.80"><span class="tibetan">གཉིས་པ་ནང་མཆོད་ལ་ཐུན་ཁྱད་གཉིས་ཀྱི། ཐུན་མོང་བནི། མཚོན་བྱེད་བི་གཙང་མ་ལ་རང་བྱུང་དུ་གནས་པའི་དམ་རྫས་མིག་རྩེ་རྣ་བ་སྣ་སྙིང་སྟེ་དབང་ལྔའི་མེ་ཏོག །ཚིལ་ཆེན་བསྲེག་གསུར་གྱི་བདུག་སྤོས། ཞུན་ཆེནརོ་སྐྲ་ལ་སྦར་བའི་མར་མེ། མཁྲིས་པའི་དྲི་ཆབ། ཤཆེན་གྱི་ཞལ་ཟས་སོགས་ཏེ། </span></a>
<a href="sessions/transcript_8.html#hypertranscript1=335.80,353.48"><span class="tibetan">དེ་དག་གིས་མཚོན་དོན་ལུས་ཅན་རྣམས་ལ་རང་བྱུང་དུ་གྲུབ་པའི་རྫས་སྒོ་ལྔའི་རྣམ་ཤེས་ཀྱི་རྟེན་གཟུགས་ཅན་དྭངས་པའི་དབང་ལྡནི་རང་ཡུལ་ལ་མ་འདྲེས་པར་དབང་བྱེད་པས་རྣམ་བཀྲའི་མེ་ཏོག་ཚིལ་ཆེན་གྱི་རྒྱུ་ཤ་སྟེ་དེ་ཉིད་ཀྱི་སྙིགས་མ་དྲིར་འགྱུར་བས་ཚིལ་གསུར་གྱི་སྤོས། </span></a>
<a href="sessions/transcript_8.html#hypertranscript1=353.48,372.64"><span class="tibetan">ཞུན་ཆེན་གྱི་འབྲས་བུ་ཁུ་བ་ལས་ལུས་ཀྱི་བཀྲག་མདངས་སུ་འགྱུར་བས་ཞུན་མེ། མཁྲིས་པ་ནི་དྲི་མཛོད་ཡིན་པས་བྱུག་པ། བཟའ་བཏུང་སོགས་འཇུ་བའི་དྭངས་མ་ཁྲག་དང་ཤར་སྨིན་ཏེ་ཕུང་ཁམས་སྐྱེ་མཆེད་ཀྱི་ལྷ་རྣམས་གསོ་བར་བྱེད་པའི་ཞལ་ཟས་སོ། </span></a>
<a href="sessions/transcript_8.html#hypertranscript1=372.64,382.87"><span class="tibetan">གཞན་ཡང་ཕྱི་ནང་གི་འདོད་ཡོན་གྱི་མཆོད་རྫས་དངོས་སུ་བཤམས་པ་དང་། ཡིད་ཀྱིས་སྤྲུལ་པ་དང་། བདག་པོས་མ་བཟུང་བ་དང་།སྨོན་ལམ་གྱི་སྟོབས་ལས་བྱུང་བའི་མཆོད་སྤྲིན་བསམ་གྱིས་མི་ཁྱབ་པ་བློས་བརྟགས་ཏེ་འབུལ་བའོ། </span></a><br><br>



<a href="sessions/transcript_8.html#hypertranscript1=382.87,406.60"><span class="tibetan">ནང་མཆོད་ཁྱད་པར་བ་ལ་སྨིན་གཏོར་རཀྟ་གསུམ་ལས། སྨན་མཆོདནི།འཁོར་འདས་ཀྱི་ཆོས་ཐམས་ཅད་མ་བཅོས་རང་བྱུང་གི་བདུད་རྩིར་གནས་པའི་ཕྱིར་རྩ་བརྒྱད་ཡན་ལག་སྟོང་སྦྱར་ཚུལ་བཞིན་སྒྲུབ་པའི་དམ་རྫས་ཆོས་ཉིད་མཉམ་པའི་ངང་ལས་བྱུང་ཞིང་གཉིས་འཛིན་གྱི་རྟོག་པ་སེལ་བའི་བདུད་རྩི་སྨན་གྱི་བཅུད་ལེན་རིགས་ལྔ་ཡེ་ཤེས་ལྔ་ཡི་ངོ་བོར་གྱུར་པ་ཉིད་མཐེབ་སྲིན་ཉི་ཟླའི་གའུས་བཅུས་ཏེ་ཕུལ་བས་ལྷ་རྣམས་མཉེས་པར་མོས་པ་དང་། </span></a>
<a href="sessions/transcript_8.html#hypertranscript1=406.60,422.14"><span class="tibetan">ལྷ་རྣམས་ཀྱི་གནས་གསུམནས་སྐུ་གསུང་ཐུགས་ཀྱི་བྱིན་རླབས་དང་དངོས་གྲུབ་ཐམས་ཅད་ཡི་གེ་འབྲུ་གསུམ་གྱི་རྣམ་པར་འཕྲོས་ནས་བདུད་རྩིའི་སྟེང་དུ་གནས་པ་མཐེབ་སྲིན་གྱིས་བླང་སྟེ་རང་གི་གནས་གསུམ་དང་ལྕེ་ལ་བཞག་པས་རྡོ་རྗེ་གསུམ་གྱི་དངོས་གྲུབ་ཐོབ་པར་མོས་པ་སྟེ། </span></a>
<a href="sessions/transcript_8.html#hypertranscript1=422.14,431.14"><span class="tibetan">སྦས་དོན་གྱི་དབང་དུ་བྱསན་བདུད་རྩི་ལྡནི་ཕུང་ལྔའི་དྭངས་མ། ཤ་ལྔནི་དབང་ལྔའི་དྭངས་མ་སྟེ་དེ་དག་འཛག་མེད་དུ་བཅིང་བ་ལས་འཆི་མེད་གྲུབ་པས་ན་བདུད་རྩིའོ། </span></a>
<a href="sessions/transcript_8.html#hypertranscript1=431.14,452.26"><span class="tibetan">གཏོར་མའི་མཆོད་པནི། ཕྱི་སྣོད་རྣམ་དག་དབྱིངས་ཀྱི་གཏོར་གཞོང་དུ། ནང་བཅུད་གཏོར་རྫས་བཟའ་བཏུང་གི་དངོས་པོ་མཁོ་དགུའི་ལོངས་སྤྱོད་འདོད་ཡོན་ལྔའི་སྤྲིན་ཆེན་པོར་སྤྲོས་ཏེ་ཕུལ་བ། ལྷ་རྣམས་ཀྱི་ལྗགས་རྡོ་རྗེའི་རྣམ་པ་ཅན་ལས་བྱུང་བའི་འོད་ཀྱི་སྦུ་གུས་བཅུད་དྲངས་ཤིང་གསོལ་བས་ཐུགས་དམ་བསྐང་བར་མོས་པ་སྟེ། ངེས་དོན་དུ་ཡུལ་ལྔའི་བཟའ་བ་དང་རྣམ་ཤེས་ཀྱི་བཏུང་བ་རྣམས་འོད་གསལ་གྱི་ཀློང་དུ་གསོལ་ཞིང་ཐིམ་པར་མོས་པའོ། </span></a>
<a href="sessions/transcript_8.html#hypertranscript1=452.26,472.27"><span class="tibetan">རཀྟའི་མཆོད་པནི། ཉོན་མོངས་པའི་རྩ་བ་ནི་ཁམས་གསུམ་དུ་ཆགས་ཤིང་ཞེན་པའི་ཀུན་རྟོག་སྟེ། དེས་འཁོར་བ་འགྲུབ་པར་བྱེད་པ་ན་འཁོར་བ་རྩད་ནས་གཅོད་པའི་ཕྱིར་ཆགས་རྟོག་ཐམས་ཅད་ཁྲག་གི་རྣམ་པར་བསྡུས་ནས་ཆགས་མེད་བདེ་ཆེན་གྱི་ངང་དུ་བཅོམ་སྟེ་དྭངས་མའི་རྒྱ་མཚོར་འཁྱིལ་བ་འཁོར་བ་སྐྱེ་མེད་ཀྱི་དབྱིངས་སུ་གྲོལ་བའི་དམ་རྫས་ཉིད་འཁོར་འདས་མཉམ་ཉིད་ཀྱི་དབྱིངས་སུ་འབུལ་བ་སྟེ། </span></a>
<a href="sessions/transcript_8.html#hypertranscript1=472.27,482.57"><span class="tibetan">ངེས་དོན་དུ་མཁའ་གསང་གི་རྩེར་ཉི་ཟླའི་འགྲོས་བཅིང་བས་འཁོར་བའི་རྒྱུན་གཅོད་པར་བྱེད་པའོ། དེ་ལྟར་ཕུལ་བས་འཁོར་བ་ཁྲག་གི་རྒྱ་མཚོ་ལྷག་མེད་དུ་གསོལ་བས་འཁོར་བའི་གནས་སྟོང་པར་མོས་པའོ། </span></a><br><br>



<a href="sessions/transcript_8.html#hypertranscript1=482.57,497.47"><span class="tibetan">གསུམ་པ་གསང་མཆོད་ལ་གཉིས་ལས། སྦྱོར་མཆོདནི། སྣང་བ་ཐམས་ཅད་ཐབས་ཡབ་ཀྱི་རང་བཞིན། སྟོང་པ་ཐམས་ཅད་ཤེས་རབ་ཡུམ་གྱི་ཕྱག་རྒྱར་གནས་པས། དེ་གཉིས་ངོ་བོ་དབྱེར་མི་ཕྱེད་པར་གནས་པ་ནི། ཆོས་ཐམས་ཅད་རང་བཞིན་གཉིས་སུ་མེད་པར་སྦྱོར་བ་སྟེ་སྣང་སྲིད་ཡེ་སྦྱོར་གྱི་དགོངས་པ་ཡིན་ལ། </span></a>
<a href="sessions/transcript_8.html#hypertranscript1=497.47,514.27"><span class="tibetan">དེའི་རྩལ་སྣང་རང་ཉིད་ལྷ་ཡབ་ཡུམ་དུ་གསལ་ཏེ་འདུ་ཤེས་གསུམ་ལྡན་གྱིས་མཉམ་པར་སྦྱར་བས་ཡས་བབས་དང་མས་བརྟན་གྱི་དགའ་བ་བཞི་ལུགས་འབྱུང་ལྡོག་གི་སྦྱོརབས་བདེ་སྟོང་གཉིས་སུ་མེད་པའི་མཆོད་སྤྲིན་ཟག་བྲལ་མའི་བཀོད་པས་ཕུང་ཁམས་སྐྱེ་མཆེད་གདོདནས་དག་པའི་ལྷ་ཡི་འཁོར་ལོ་རྫོགས་པ་རྣམས་མཉེས་པར་བྱེད་པའོ། </span></a><br><br>



<a href="sessions/transcript_8.html#hypertranscript1=514.27,537.30"><span class="tibetan">སྒྲོལ་མཆོདནི། བསྒྲལ་བྱ་བདག་ཏུ་ལྟ་བའི་དབང་གིས་གཟུང་འཛིན་ལ་མངོན་པར་ཞེན་པའི་རྒྱུ་ལས་བྱུང་བའི་ཉོན་མོངས་པའི་དགྲ་བོ་ཐར་པ་ལ་བར་དུ་གཅོད་ཅིང་འབྲས་བུ་ཁམས་གསུམ་གྱི་འཁོར་བར་འཆིང་བྱེད་ཡིན་པས་དེ་ཐམས་ཅད། སྒྲོལ་བྱེད་གཉིས་སུ་མེད་པའི་ཡེ་ཤེས་རང་རིག་པའི་ངོ་བོ་རྫོགས་པའི་མཚོན་ཆ་ཆེན་པོས། རིག་སྟོང་སྐྱེ་མཆེད་གདོད་ནས་དག་པའི་ཆོས་དབྱིངས་མཉམ་པ་ཆེན་པོའི་ཀློང་དུ་བསྒྲལ་བ་ནི་སྲིད་གསུམ་ཡེ་སྒྲོལ་གྱི་དགོངས་པ་ཡིན་ལ། </span></a>
<a href="sessions/transcript_8.html#hypertranscript1=537.30,561.86"><span class="tibetan">དེའི་རྩལ་སྣང་དེ་ལྟར་མ་རྟོགས་པའི་འགྲོ་བ་རྣམ་སྨིན་རྩུབ་མོས་འཕང་པའི་བདུད་དང་རུ་ཏྲ་མ་རུངས་ཞིང་བཅུའི་ཚོགས་རྣམས་ཀུན་སློང་སྙིང་རྗེ་ཆེན་པོའི་རྣམ་པ་སྒྱུ་མ་ལྟ་བུའི་ཚུལ་གྱིས་བརྟེན་པ་དབྱིངས་སུ་བསྒྲལ་ཞིང་རྣམ་ཤེས་བདེ་བ་ཆེན་པོའི་འཁོར་ལོར་སྦྱར་ཏེ་དུག་གསུམ་སྙིགས་མ་ཤ་ཁྲག་རུས་པའི་ཕུང་པོ་རྣམས་ལྷ་རྣམས་ཀྱི་ཞལ་དུ་ཕུལ་བས་དགྱེས་པར་མོས་པའོ། </span></a><br><br>



<a href="sessions/transcript_8.html#hypertranscript1=561.86,570.08"><span class="tibetan">བཞི་པ་དེ་ཁོ་ཉིད་ཀྱི་མཆོད་པ་ནི། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམསཅད་ཡེ་ནས་སངས་རྒྱས་པའི་རང་བཞིན་</span></a>End of session 8. Beginning of session 9:
<a href="sessions/transcript_9.html#hypertranscript1=0.00,31.65"><span class="tibetan">བཞི་པ་དེ་ཁོ་ཉིད་ཀྱི་མཆོད་པ་ནི། སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམསཅད་ཡེ་ནས་སངས་རྒྱས་པའི་རང་བཞིན་མཉམ་པ་ཉིད་སྤྲོས་བྲལ་ཐིག་ལེ་ཉག་གཅིག་གི་ངང་དུ་རྫོགས་པས། གང་ལ་མཆོད་པར་བྱ་བའི་ཡུལ་དང་། གང་གིས་མཆོད་པར་བྱེད་པའི་གང་ཟག་དང་། ཇི་ལྟར་མཆོད་པའི་ཚུལ་གསུམ་གཉིས་མེད་བྱང་ཆུབ་སེམས་ཀྱི་དཀྱིལ་འཁོར་དུ་དབྱེར་མེད་པར་རོ་མཉམ་པས་ཅིར་སྣང་ཀུན་བཟང་སྤྱོད་པའི་ཕྱག་རྒྱ་ཟུང་འཇུག་བདེ་བ་ཆེན་པོར་འབུལ་བ་སྟེ་མཆོད་པ་ཀུན་གྱི་ནང་ནས་བླ་ན་མེད་པའོ</span></a><br><br>



<a href="sessions/transcript_9.html#hypertranscript1=31.65,56.87"><span class="tibetan">གསུམ་པ་བསྟོད་པ་ནི། ཀརྨ་མཱ་ལེར། རྡོ་རྗེ་གསོར་ཞིང་དྲིལ་བུ་བསིལ། རིགས་ལྔའི་ཕྱག་རྒྱ་དྲིལ་སྟབས་བྱ། ཞེས་པ་ལྟར་སོ་སོའི་ཕྱག་རྒྱའི་མཐར་ཐལ་མོ་སྦྱར་བས་བཏུད་དེ་ཆེ་བའི་ཡོན་ཏན་རྗེས་སུ་དྲན་པའི་ངང་ནས་བསྟོད་པ་སྟེ། དེ་ཡང་སྤྱི་ཙམ་དུ། གདོད་མ་ནས་རང་བཞིན་གྱིས་དག་པའི་ཆོས་ཀྱི་དབྱིངས་ཉིད་གློ་བུར་གཟུང་འཛིན་ཀུན་རྟོག་གི་སྤྲོས་པ་མཐའ་དག་དང་བྲལ་བས་དག་པ་གཉིས་ལྡན་མཐར་ཐུག་པ་སངས་རྒྱས་ཆོས་ཀྱི་སྐུ་མཉམ་པ་ཆེན་པོ་ལས་མ་གཡོས་བཞིན་དུ། </span></a>
<a href="sessions/transcript_9.html#hypertranscript1=56.87,81.82"><span class="tibetan">གང་འདུལ་གདུལ་བྱའི་ངོ་ཁར་ཡེ་ཤེས་ཆེན་པོ་རྟགས་ཀྱི་ཕྱག་རྒྱར་ཤར་བ་ཞི་བ་མཚན་དཔེས་བརྒྱན་པ་དང་ཁྲོ་བོ་འཇིགས་རུང་གར་གྱིས་སྒེག་པ་སོགས་གཙོ་འཁོར་གྱི་བཀོད་པ་སྣ་ཚོགས་སུ་སྟོན་ཡང་དོན་དམ་པར་དེ་དང་དེའི་ངོ་བོར་རང་མཚན་དུ་གྲུབ་པ་རྡུལ་ཙམ་ཡང་མི་མངའ་བ་དང་། དབྱངས་ཀྱི་ཡན་ལག་རྫོགས་པའི་གསུང་གཅིག་གིས་མཐའ་ཀླས་པའི་གདུལ་བྱར་ཆོས་སྒོ་བསམ་ལས་འདས་པ་</span></a>
<a href="sessions/transcript_9.html#hypertranscript1=81.82,103.56"><span class="tibetan">རང་རང་གི་མོས་པ་བཞིན་དུས་སྐད་ཅིག་མ་གཅིག་ལ་སྟོན་ཡང་དོན་དམ་པར་སྒྲ་ཚིག་བྱ་རྩོལ་དང་བྲལ་བ་གཞོམ་མེད་རྡོ་རྗེ་ནཱ་དའི་སྒྲ་དབྱངས་དང་ལྟ་ཇི་སྙེད་མཁྱེན་པའི་ཡེ་ཤེས་སྐད་ཅིག་མ་གཅིག་གིས་དུས་གསུམ་གྱི་ཤེས་བྱའི་རྣམ་པ་མཐའ་དག་མངོན་སུམ་དུ་གཟིགས་ཀྱང་ངོ་བོ་གཟིགས་བྱ་གཟིགས་བྱེད་ལས་འདས་པའི་རང་བཞིན་མཉམ་པ་ཉིད་ཀྱི་ངང་དུ་རྟག་ཏུ་མཉམ་པར་བཞག་པ་ལས་མི་གཡོ་བ་དང་། </span></a>
<a href="sessions/transcript_9.html#hypertranscript1=103.56,125.36"><span class="tibetan">སྟོབས་བཅུ་མི་འཇིགས་མ་འདྲེས་ལ་སོགས་པའི་ཡོན་ཏན་གྱི་ཆོས་བསམ་གྱི་མི་ཁྱབ་པ་ལ་དབང་འབྱོར་ཡང་ངོ་བོ་ཟག་མེད་ཀྱི་དབྱིངས་དང་དུས་གསུམ་འདུ་འབྲལ་མེད་པར་དབྱེར་མེད་རོ་མཉམ་པ་དང་། གང་འདུལ་གྱི་ཕྲིན་ལས་བསམ་གྱིས་མི་ཁྱབ་པ་ཇི་སྲིད་འཁོར་བའི་མཐའ་གཏུགས་པ་དེ་སྲིད་དུ་མཐའ་ཀླས་གདུལ་བྱའི་ཡུལ་ལ་རྟག་ཁྱབ་ལྷུན་གྲུབ་ཏུ་འཇུག་ཀྱང་འབད་རྩོལ་རྣམ་རྟོག་གི་གཡོ་བ་རྡུལ་ཙམ་མི་མངའ་བ་སྟེ་</span></a>
<a href="sessions/transcript_9.html#hypertranscript1=125.36,142.75"><span class="tibetan">སྐུ་གསུང་ཐུགས་ཡོན་ཕྲིན་ལས་མི་ཟད་པ་རྒྱན་གྱི་འཁོར་ལོའི་ཆེ་བའི་ཡོན་ཏན་དང་། དེའི་རྩལ་ལས་སྣང་བའི་རྟེན་དང་བརྟེན་པའི་དཀྱིལ་འཁོར་ཡོངས་རྫོགས་ཀྱི་བརྡའ་དོན་རྟགས་ཀྱི་ཁྱད་པར་རྣམས་རང་རང་གི་གཞུང་ནས་ཇི་སྐད་བསྟན་པ་བཞིན་རྗེས་སུ་དྲན་པའི་ངང་ནས་རྡོ་རྗེའི་གླུས་བསྟོད་པ་སྟེ། </span></a>
<a href="sessions/transcript_9.html#hypertranscript1=142.75,160.41"><span class="tibetan">དོན་དམ་པར་ཐོག་མཐའ་ཟླུམེད་པའི་བྱང་ཆུབ་ཀྱི་སེམས་སྤྲོས་བྲལ་བདེ་བ་ཆེན་པོ་རང་སེམས་གཉུག་མའི་ལྷན་ཅིག་སྐྱེས་པའི་ཡེ་ཤེས་ཉིད་རྣམ་པ་རྟགས་ཀྱི་ཕྱག་རྒྱ་དཀྱིལ་འཁོར་གྱི་འཁོར་ལོ་ཡོངས་སུ་སྣང་བས་ན་བསྟོད་ཡུལ་བསྟོད་མཁན་ཇི་ལྟར་བསྟོད་པའི་ཚུལ་གསུམ་ཀའང་རང་བཞིན་མཉམ་པ་ཉིད་དུ་ཤེས་པར་བྱ་བ་ནི་ཅིས་ཀྱང་གལ་ཆེའོ། </span></a><br><br>



<a href="sessions/transcript_9.html#hypertranscript1=160.41,185.47"><span class="tibetan">ལྔ་པ་དམིགས་པའི་གཙོ་བོ་ལྷའི་སྣང་ཞེན་ལ་བསླབ་པ་ལ་བཞི། རྣམ་པ་གསལ་བ། ང་རྒྱལ་བརྟན་པ། དག་པ་དྲན་པ། བདེ་གསལ་སྟོང་པ་ཉིད་དུ་འཆར་བ་ལ་བསླབ་པའོ། དང་པོ་ནི། ངེས་རྫོགས་མཚན་ཉིད་པའི་དབང་དུ་བྱས་ན། ལྷ་ལ་སེམས་བཟུང་བ། འགྱུར་བའི་སྐྱོན་བཅོས་པ། ལྷ་དང་དཔྲལ་བ། ལྷ་ལམ་དུ་བསླང་བ། ལྷ་དང་བསྲེ་བ། ལྷ་དོན་ལ་སྦྱར་བ། ལྷ་ལམ་དུ་ཁྱེར་བ་དང་བདུན། </span></a>
<a href="sessions/transcript_9.html#hypertranscript1=185.47,208.97"><span class="tibetan">ངེས་པ་དོན་གྱི་རྡོ་རྗེ་འཆང་ཆེན་པོ་རྗེ་བླ་མ་བཀའ་དྲིན་མཚུངས་མེད་མཚན་བརྗོད་དཀའ་བ་པདྨ་གར་དབང་བློ་གྲོས་མཐའ་ཡས་ཀྱི་ཞལ་སྔ་ནས་སྩལ་བའི་བསྙེན་སྒྲུབ་སྤྱི་གཅེས་རབ་གསལ་ནོར་བུའི་སྒྲོན་མེ་ལས་ཞིབ་པར་གསུངས་པ་བཞིན་ཤེས་པར་བྱ་སྟེ། འདི་ཉིད་དེའི་ཟུར་འདེབས་ཀྱི་ཞབས་ཏོག་ཏུ་བྱས་པ་ཡིན་པའི་ཕྱིར་འདིར་ཡི་གེས་འཇིགས་ལ། </span></a>
<a href="sessions/transcript_9.html#hypertranscript1=208.97,242.19"><span class="tibetan">དོན་གྱི་མདོ་འགགས་རྟེན་དང་བརྟེན་པའི་དཀྱིལ་འཁོར་ཡོངས་སུ་རྫོགས་པ་དུས་གཅིག་ཅར་དུ་གསལ་བཏབ་སྟེ་གཙོ་བོའི་སྐུའི་རྣམ་པ་སྤྱི་ལ་སེམས་འཛིན་པ་དང་། བྱེ་བྲག་དབུའི་གཙུག་ཏོར་ནས་གདན་ཁྲིའི་བར་སྐུ་དང་ཕྱག་མཚན་རྒྱན་ཆས་ཕྲ་མོ་རེ་རེ་བཞིན་སོ་སོ་ནས་གསལ་གདབ། </span></a>
<a href="sessions/transcript_9.html#hypertranscript1=242.19,272.89"><span class="tibetan">དེ་ལ་གསལ་སྣང་སྐྱེས་པ་ན་ཐམས་ཅད་དུས་གཅིག་ཏུ་གསལ་གདབ་པ་སོགས་ནས་རིམ་གྱིས་རྟེན་དང་བརྟེན་པའི་དཀྱིལ་འཁོར་ཡོངས་སུ་རྫོགས་པ་དྭངས་པའི་མཚོ་ལ་གཟའ་སྐར་ཤར་བ་ལྟར་སེམས་རྩེ་གཅིག་ཏུ་གཏད་དེ་མཉམ་པར་འཇོག །དེ་ཡང་ཐོག་མར་རང་གི་སེམས་གང་གཟུང་སླ་བ་ནས་བརྩམས་ཏེ་བསྒོམ་པ་ལས་གོ་རིམ་དང་ཐུན་གྲངས་སོགས་མཐའ་གཅིག་ཏུ་ངེས་པ་མེད་དེ་རང་གི་ཁམས་དང་བསྟན། </span></a><br><br>



<a href="sessions/transcript_9.html#hypertranscript1=272.89,299.60"><span class="tibetan">དེ་ལྟར་གོམས་པས་མཐར་གསལ་བརྟན་གྱི་ཚད་བརྒྱད་དང་ལྡན་པ་ལ་བསླབ་པར་བྱ་སྟེ༑ དེ་ལ་གསལ་བའི་ཚད་བཞི་ནི། སྤྱན་གྱི་དཀར་ནག་ཚུན་ཆད་མ་འདྲེས་པར་གསལ་བས་སལ་ལེ་རིག་པའི་གསལ་ངར་དང་བྲལ་བའི་བྱིང་ཉམས་ཅན་མ་ཡིན་པར་གསལ་སྟོང་སེང་བག་དང་བཅས་པའི་རིག་པའི་ངར་དང་ལྡན་པས་སེང་ངེ་། </span></a>
<a href="sessions/transcript_9.html#hypertranscript1=299.60,333.05"><span class="tibetan">སེམས་མེད་བེམ་པོའི་རྣམ་པ་འཇའ་ཚོན་ལྟ་བུ་མ་ཡིན་པར་བ་སྤུའི་ཁོང་བུ་དང་དབུ་སྐྲའི་ཉག་མ་ཚུན་ཆད་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱིས་ཟིན་པས་དབང་ཤེས་དྭངས་པའི་ཡོན་ཏན་བརྒྱ་ཕྲག་ཏུ་འཆར་ཞིང་བཀྲ་ཧྲིག་གེར་བཞུགས་པས་ལྷག་གེ །དེ་ལྟ་བུའི་སྐུ་དེ་ཡང་དེ་ལྟར་ཡིན་ནོ་དང་ཡོད་དོ་ཙམ་གྱི་རྗེས་དཔག་གི་བློ་རྟོག་མ་ཡིན་པར་ཡིད་ངོར་མངོན་སུམ་ལྟ་བུར་འཆར་བས་ལྷང་ངེ་བ་སྟེ་བཞིའོ། </span></a><br><br>



<a href="sessions/transcript_9.html#hypertranscript1=333.05,356.28"><span class="tibetan">བརྟན་པའི་ཚད་བཞིནི། ལེ་ལོ་དང་བརྗེད་ངས་སོགས་ཀྱིས་མི་གཡོ། རབ་རིབ་དང་མོག་མོག་པོར་གྱུར་པ་སོགས་ཀྱིས་མི་འགྱུར། ཡུན་རིང་དུ་མཉམ་པར་བཞག་ཀྱང་རྣམ་རྟོག་ཕྲ་མོ་ཙམ་གྱིས་ཀྱང་མི་བརྫི་བས་མངོན་པར་མི་འགྱུར་བ། སྐུ་མདོག་དང་ཞལ་ཕྱག་བྱོན་བཞུགས་འོད་ཟེར་སྤྲོ་བསྡུ་སོགས་ཇི་ལྟར་བསྒོམ་ཡང་དེ་ལྟར་བསྒྱུར་དུ་བཏུབ་པ་སྟེ་བཞིའོ། དེ་ལྟར་གསལ་བརྟན་གྱི་ཚད་བརྒྱད་དང་ལྡན་པ་ལ་རྣམ་པ་གསལ་བ་ཞེས་བྱའོ། </span></a><br><br>



<a href="sessions/transcript_9.html#hypertranscript1=356.28,387.40"><span class="tibetan">གཉིས་པ་ང་རྒྱལ་བརྟན་པ་ནི། ཞིབ་པར་གོང་དུ་བསྟན་པའི་གཞི་འབྲས་སྤྲེལ་བའི་ང་རྒྱལ་བྱ་ཚུལ་དེ་ཡིན་ལ།འདིར་དོན་གྱི་མདོ་འགགས། སྐྱོན་ཀུན་ཟད་ཡོན་ཏན་ཀུན་རྫོགས། སངས་རྒྱས་ཐམས་ཅད་ཀྱི་ཡེ་ཤེས་ཀྱི་སྤྱི་དཔལ་བསྒོམ་བྱའི་ལྷ་གང་ཡིན་པ་དེ་ཉིད་ངའོ་སྙམ་དུ་ང་རྒྱལ་བཟུང་བ་སྟེ། དེ་ཡང་མ་ཡིན་པ་ལ་ཡིན་པར་བཟུང་བ་མིན། ཡིན་པ་ལ་ཡིན་པར་ཤེས་པའི་ངེས་ཤེས་ཏེ། </span></a>
<a href="sessions/transcript_9.html#hypertranscript1=387.40,418.95"><span class="tibetan">གཉུག་མའི་སྒོ་གསུམ་རྡོ་རྗེ་གསུམ་གྱི་ངོ་བོར་ཡེ་ནས་གནས་པས་དེ་ལས་ཤར་བའི་རྟོག་ཚོགས་ཕུང་ཁམས་སྐྱེ་མཆེད་ཀྱི་ཆོས་འདི་ཐམས་ཅད་ཀྱང་ཡེ་ནས་དག་པ་ལྷ་ཡི་ཕྱག་རྒྱ་ལས་མི་འདའ་བས་ན། བསྒོམ་བྱའི་ལྷ་ཡང་དེ་ལས་གཞན་དུ་མ་གྲུབ་པའི་ཕྱིར། བསྒོམ་བྱའི་ལྷ་དང་སྒོམ་བྱེད་ཀྱི་མཁན་པོ་རང་བཞིན་གཉིས་སུ་མེད་པར་རྟོགས་པའི་ངེས་ཤེས་སམ་ང་རྒྱལ་གྱི་རྒྱུན་ལྷང་ངེ་བ་དེ་ལ་འཛིན་མེད་ཀྱི་རྩིས་བཏབ་ནས་གཉུག་མར་ཁྱེར་ཤེསན་ཡང་དག་པའི་ཉེ་ལམ་དུ་འགྲོ་ཞིང་། </span></a>
<a href="sessions/transcript_9.html#hypertranscript1=418.95,436.77"><span class="tibetan">དེ་ཡང་སྦྱང་བྱ་ལ་ཐ་མལ་མ་དག་པའི་སྣང་བ་དང་། མ་དག་པར་ཞེན་པའི་ང་རྒྱལ་ལ་མ་འཛིན་པ་ཞིག་ཡོད་པ་དེ། སྦྱོང་བྱེད་སྔ་མ་རྣམ་པ་གསལ་བ་དང་དག་པ་དྲན་པ། ཕྱི་མ་ང་རྒྱལ་ལ་བསླབ་པའི་ཐབས་ཀྱིས་རིམ་པར་དག་པའི་གསལ་སྣང་དང་དག་མ་བཞག་རྒྱལ་དུ་བསྒྱུར་བ་ཡིན་ནོ། </span></a><br><br>



<a href="sessions/transcript_9.html#hypertranscript1=436.77,467.84"><span class="tibetan">གསུམ་པ་དག་པ་དྲན་པ་ནི། གོང་དུ་ལྷ་བསྐྱེད་པའི་སྐབས་སུ་བསྟན་པའི་རྟེན་དང་བརྟེན་པའི་དག་པ་སྤྱི་དང་། བྱེ་བྲག་ཏུ་བསྒོམ་བྱའི་ལྷ་ཞལ་གཅིག་པ་ནི། ཆོས་སྐུ་ཐིག་ལེ་ཉག་གཅིག །གསུམ་པ་ནི་སྐུ་གསུམ་མམ་རྣམ་ཐར་གསུམ། ཕྱག་གཉིས་པ་ནི་ཐབས་དང་ཤེས་རབ་ཟུང་དུ་འཇུག་པ། བཞི་པ་ནི་ཚད་མེད་བཞིས་འགྲོ་བའི་དོན་མཛད་པ། དྲུག་པ་ནི་ཡེ་ཤེས་ལྔ་དང་བསམ་གྱིས་མི་ཁྱབ་པ་སྟེ་ཡེ་ཤེས་དྲུག །</span></a>
<a href="sessions/transcript_9.html#hypertranscript1=467.84,506.84"><span class="tibetan">ཞབས་གཉིས་པ་ནི་སྲིད་ཞིའི་མཐའ་ལ་མི་གནས་པ། བཞི་པ་ནི་རྫུ་འཕྲུལ་གྱི་རྐང་པ་བཞི། སྐུ་མདོག་དཀར་པོ་ནི་ཉེས་པའི་སྐྱོན་གྱིས་མ་གོས་པ་དང་མེ་ལོང་ལྟ་བུའི་ཡེ་ཤེས། སེར་པོ་ནི་ཆེ་བའི་ཡོན་ཏན་རྒྱས་པ་དང་མཉམ་ཉིད་ཡེ་ཤེས།དམར་པོ་ནི་གདུལ་བྱའི་དོན་ལ་ཐུགས་རྗེས་རྗེས་སུ་ཆགས་པ་དང་སོར་རྟོགས་ཡེ་ཤེས། ལྗང་གུ་ནི་ཐོགས་པ་མེད་པའི་ཕྲིན་ལས་ལྷུན་གྱིས་གྲུབ་པ་དང་བྱ་གྲུབ་ཡེ་ཤེས། མཐིང་གའམ་ནག་པོ་ནི་ཆོས་ཉིད་འགྱུར་བ་མེད་པ་དང་ཆོས་དབྱིངས་ཡེ་ཤེས། </span></a>
<a href="sessions/transcript_9.html#hypertranscript1=506.84,537.71"><span class="tibetan">ཕྱག་མཚན་ཡང་རྡོ་རྗེ་འདུས་མ་བྱས་པ། འཁོར་ལོ་ཉོན་མོངས་གཅོད་པ། རིན་པོ་ཆེ་ཡོན་ཏན་འབྱུང་བ། པདྨ་སྐྱོན་གྱིས་མ་གོས་པ། རྒྱ་གྲམ་མམ་རལ་གྲི་ཕྲིན་ལས་ཐོགས་པ་མེད་པ། དྲིལ་བུ་ནི་དབྱིངས་སྐྱེ་མེད་སྟོང་པ་ཉིད། ཀ་པཱ་ལ་ནི་རྣམ་པར་མི་རྟོག་པའི་ཡེ་ཤེས་བདེ་བ་སྐྱོང་བྱེད། ཁ་ཊཾ་ག་ནི་དུག་གསུམ་སྐུ་གསུམ་གྱི་ཀློང་དུ་སྒྲོལ་བ། གྲི་གུག་ནི་སྐྱེ་འཆི་རྩདནས་གཅོད་པ། དུང་ཆེན་ནི་ཡེ་ཤེས་ཆེན་པོས་བདུད་བཞི་བཅོམ་ནས་འཁོར་བ་དབང་དུ་སྡུད་པའམ་ཞལ་དུ་སྟོབ་པ་སོགས་དང་། </span></a>
<a href="sessions/transcript_9.html#hypertranscript1=537.71,553.13"><span class="tibetan">ལྷ་ཡབ་ཏུ་སྣང་བ་ནི་ཐབས་མི་འགྱུར་བའི་བདེ་བ་ཆེན་པོ། ཡུམ་དུ་སྣང་བ་ནི་ཤེས་རབ་རྣམ་ཀུན་མཆོག་ལྡན་གྱི་སྟོང་པ་ཉིད། ཡབ་ཡུམ་ཞལ་སྦྱོར་བ་ནི་བདེ་སྟོང་འདུ་བྲལ་མེད་པ་སོགས་སོ་སོའི་དག་སྦྱོར་རང་རང་གི་གཞུང་ལས་བསྟན་པ་བཞིན་བསྒོམ་པར་བྱ་བ་ཡིན་ལ། </span></a>
<a href="sessions/transcript_9.html#hypertranscript1=553.13,591.54"><span class="tibetan">དོན་གྱི་མདོ་འགགསནི། གཉུག་མ་ཆོས་ཉིད་ཀྱི་སྟེང་ན་སངས་རྒྱས་ཀྱི་ཡོན་ཏན་རྣམས་རང་བཞིན་ལྷུན་གྲུབ་ཏུ་བཞུགས་པ་ལས། ཡོན་ཏན་གང་དང་གང་ཞིག་ལྷ་དེ་དང་དེའི་ངོ་བོར་གདོད་ནས་དག་པ་སྟེ། མདོར་ན་རང་གི་རྟོག་ཚོགས་ལྷར་དག །ལྷ་ཡེ་ཤེས་སུ་དག །ཡེ་ཤེས་ནི་གཟུང་འཛིན་མེད་པས་རབ་ཏུ་ཕྱེ་བ་སྟེ་སངས་རྒྱས་ཆོས་ཀྱི་སྐུ་ཡིན། </span></a>
<a href="sessions/transcript_9.html#hypertranscript1=591.54,616.65"><span class="tibetan">ཆོས་སྐུ་ལ་ཞལ་ཕྱག་སོགས་ཀྱི་མཚན་མ་རྡུལ་ཙམ་མེད་ཀྱང་བསམ་གྱིས་མི་ཁྱབ་པའི་ཡོན་ཏན་རྣམས་ཞལ་ཕྱག་རྒྱན་ཆའི་རྣམ་པར་ཤར་བས་ལྷུན་གྱིས་གྲུབ་པའི་ཕྲིན་ལས་ལ་དབང་བསྒྱུར་བ་ཡིན་པས། དེ་ལྟར་ཏིང་ངེ་འཛིན་གྱིས་སྒོམ་པའི་ལྷ་དེ་ཡང་རྣམ་པར་དག་པ་སྟེ། རང་རྒྱུད་དངོས་པོར་གྲུབ་པ་རྡུལ་ཙམ་ཡང་མེད་དོ་སྙམ་པ་སྟེ། </span></a>
<a href="sessions/transcript_9.html#hypertranscript1=616.65,635.06"><span class="tibetan">དག་པ་དེ་དག་ཀྱང་མངོན་རྟོག་ནམ་སྒོམ་གྱི་ཚེ་དྲན་པར་བྱ་དགོས་མོད། ཁྱད་པར་འདིར་དག་པ་རྣམས་ལ་དེར་མོས་པ་ཤུགས་དྲག་པོས་བསླབ་པ་ཡིན་ཞིང་། དག་པ་དེ་དག་རེ་རེ་བཞིན་མོས་པ་བརྟན་པོ་རེ་བཞག་པའི་མཐར་སྔར་བཤད་ཀྱི་ལྷའི་རྣམ་པའི་གསལ་སྣང་དང་ང་རྒྱལ་སྦྲེལ་བའི་ཏིང་ངེ་འཛིན་ལ་མཉམ་པར་འཇོག་པ་ཡིན་ནོ། </span></a><br><br>



<a href="sessions/transcript_9.html#hypertranscript1=635.06,661.17"><span class="tibetan">བཞི་པ་བདེ་གསལ་སྟོང་པ་ཉིདཀྱི་ངང་དུ་བསླབ་པནི། བསྒོམ་བྱའི་ལྷའི་དེ་ཁོན་ཉིདནི་བདེ་གསལ་སྟོང་པ་ཉིད་ཀྱི་ཡེ་ཤེས་ཏེ་ལྷ་ཡབ་ཡུམ་རྣམས་རྗེས་ཆགས་ཀྱིས་སྙོམས་པར་འཇུག་པའི་ཏིང་ངེ་འཛིན་བསྒོམས་པས་ཞུ་བདེ་དྲངས་ཏེ། ལུས་སེམས་བདེ་བར་ཤར་བའི་ངང་ལས་ལྷ་སྐུའི་རྣམ་པ་གསལ་ཞིང་། ང་རྒྱལ་ལྷང་ངེ་བ་ལ་དེར་འཛིན་གྱིས་མ་བསླད་པར་སློབ་པའི་གནད་ཀྱིས་རྒྱས་ཐེབསན་དཀྱིལ་འཁོར་ཐམས་ཅད་ཆོས་སྐུར་འཆར་བ་བྱེད་པའི་ཐབས་རྨད་དུ་བྱུང་བ་སྟེ། </span></a>
<a href="sessions/transcript_9.html#hypertranscript1=661.17,681.78"><span class="tibetan">དེ་ལྟར་མི་ནུས་ནའང་གསལ་དག་བརྟན་པའི་བསྐྱེད་རིམ་དེ་ཉིད་བདེན་འཛིན་གྱི་ཞེན་རྟོག་དང་བྲལ་ཞིང་ངོ་བོ་སྟོང་པ། རང་བཞིན་ཆུ་ཟླའམ་འཇའ་ཚོན་ལྟ་བུ་སྣང་ཡང་མཚན་མར་མ་གྲུབ་པའི་ཤེས་རབ་ཀྱིས་ཟིན་པ་ལ་བསླབ་པ་གལ་ཆེ་སྟེ་བསྐྱེད་རིམ་ལ་རྫོགས་རིམ་གྱིས་རྒྱས་ཐེབས་པས། དཀྱིལ་འཁོར་ཐམས་ཅད་ཆོས་སྐུར་འཆར་བའི་ཐབས་ཏེ། </span></a>
<a href="sessions/transcript_9.html#hypertranscript1=681.78,715.48"><span class="tibetan">དེ་ཡང་ཀུན་རྫོབ་ཀྱི་བསྐྱེད་རིམ་སྣང་བཅས་ཀྱིས་བསོད་ནམས་ཀྱི་ཚོགས་དང་། དེ་ཉིད་རང་བཞིན་ཡོངས་ཤེས་ཀྱི་ལྟ་བས་རྩིས་ཟིན་པའི་ཡོངས་གྲུབ་འདུས་མ་བྱས་པསནི་དོན་དམ་ཡེ་ཤེས་ཀྱི་ཚོགས་ཏེ་ཚོགས་གཉིས་ཟུང་འབྲེལ་གྱི་ལམ་དང་། དེར་མ་ཟད་སྣང་བ་གཟུགས་སྐུ་སྟོང་པ་ཆོས་སྐུ་སྟེ་སྐུ་གཉིས་དང་། སྣང་བ་ཀུན་རྫོབ་ཐབས། སྟོང་པ་དོན་དམ་ཤེས་རབ་སྟེ་བདེན་གཉིས་ཐབས་ཤེས་ཟུང་དུ་འཇུག་པའི་ལམ་ཚང་ལ་མ་ནོར་བ་སྟེ། སྔགས་ཀྱི་མྱུར་ལམ་ཟབ་མོའི་ཁྱད་ཆོས་སུ་ཤེས་པར་བྱའོ། </span></a>
<a href="sessions/transcript_9.html#hypertranscript1=715.48,740.44"><span class="tibetan">དེ་ལྟར་མ་ཤེས་པར་བསྐྱེད་རིམ་རྐྱང་པ་ལ་དངོས་མཚན་རང་རྒྱུད་པར་བཟུང་ན། བྱང་ཆུབ་ཀྱི་ལམ་དུ་མི་འགྱུར་བའི་སྟེང་འཁོར་བར་འཆིང་བྱེད་ཀྱི་སྒྲིབ་པ་རྔམ་པོ་ཆེ་ཡིན་ཏེ། ཞི་བ་རང་རྒྱུད་པར་བཟུང་ནས་བསྒོམ་ན་གཟུགས་ཁམས་ཀྱི་ལྷ་དང་། ཁྲོ་བོ་རང་རྒྱུད་པར་བསྒོམས་པས་ལས་ཀྱི་སྲིན་པོ་དང་རུ་ཏྲར་སྐྱེས་པའི་ལོ་རྒྱུས་གསང་སྔགས་ཀྱི་གླེང་གཞི་རྣམས་སུ་འབྱུང་བ་བཞིན་ནོ། </span></a>
<a href="sessions/transcript_9.html#hypertranscript1=740.44,766.95"><span class="tibetan">དེ་ལྟར་གསལ་དག་བརྟན་པའི་བསྐྱེད་རིམ་དེ་ཉིད་ཇི་སྲིད་སྐྱོ་ཞིང་ངལ་དུབ་ཏུ་མ་གྱུར་པར་བསྒོམ་པ་གལ་ཆེ་ཞིང༌། བསྒོམས་པས་སྐྱོ་བར་གྱུར་ན་དེའི་ཚེ་བཟླས་པ་ལ་འཇུག་པར་བྱ་བ་ཡིན་ནོ། ཡང་སྤྲོས་མེད་ཀྱི་རྒྱུན་ཁྱེར་དང་ཡོ་ག་གོང་མའི་ལུགས་ཕལ་ཆེར་ལ། བྱིན་གྱིས་རློབཅིང་དབང་བསྐུར་བ་ནས་བསྟོད་པའི་བར་འདི་རྣམས་མི་འབྱུང་བ་མང་ཡང་དོན་ལ་གནད་ཀྱིས་མི་འགལ་ཏེ། </span></a>
<a href="sessions/transcript_9.html#hypertranscript1=766.95,793.36"><span class="tibetan">རང་སེམས་གཉུག་མའི་ངོ་བོར་དབྱིངས་དང་ཡེ་ཤེས་སྐུ་གསུང་ཐུགས་ཡོན་ཏན་ཕྲིན་ལས་ཏེ་དཀོར་བདུན་ངོ་བོ་ཉིད་རྒྱུར་ལྷུན་གྱིས་གྲུབ་པ་ལྷག་པ་དོན་དམ་བདེན་པ་ནི་ཡེ་ཤེས་སེམས་དཔའི་ངོ་བོ་དང་། དེའི་རྩལ་ལས་ཤར་བའི་ཕུང་ཁམས་སྐྱེ་མཆེད་ཀྱིས་བསྡུས་པའི་རྟོག་ཚོགས་ཀྱི་ཆོས་ཐམས་ཅད་ཀྱང་གདན་གསུམ་ཚང་བའི་ལྷ་ཡི་འཁོར་ལོ་ཡེ་ནས་གནས་པ་ལྷག་པ་ཀུན་རྫོབ་ཀྱི་བདེན་པ་ཡིན་ལ། </span></a>
<a href="sessions/transcript_9.html#hypertranscript1=793.36,812.09"><span class="tibetan">དེ་ཉིད་ལམ་དུ་བྱེད་པ་རྟེན་དང་བརྟེན་པའི་དཀྱིལ་འཁོར་བསྒོམ་པནི་དམ་ཚིག་སེམས་དཔའ་སྟེ་དེས་ན་དེ་གཉིས་གསེར་དང་གསེར་གྱི་ཁ་དོག་དང་གཡུ་དང་གཡུ་ཡི་སྔོན་པོ་བཞིན་དུ་གདོད་ནས་རང་བཞིན་དབྱེར་མེད་མཉམ་པ་ཉིད་དུ་བཞུགས་པས། དེ་དང་ཚུལ་མཐུན་པར་ཏིང་ངེ་འཛིན་གྱི་གོམས་པར་བྱེད་པ་ནི་ཏིང་ངེ་འཛིན་སེམས་དཔའ་སྟེ། </span></a>
<a href="sessions/transcript_9.html#hypertranscript1=812.09,852.78"><span class="tibetan">དེས་ན་དེ་གསུམ་རང་བཞིན་མཉམ་པ་ཉིད་ཡིན་པས་དེ་ལྟར་གོན་དམ་ཡེ་ཐ་དད་དམན་མཆོག་ཏུ་འཛིན་པའི་ཞེན་རྟོག་མི་འབྱུང་ལ། དེ་མ་བྱུང་ཕྱིན་དེ་ཉིད་སྦྱོང་བྱེད་ཀྱི་ལམ་རྒྱས་གདབ་དབང་བསྐུར་སོགས་མི་དགོས་ཤིང་། སྤྱན་འདྲེན་མཆོད་བསྟོད་སོགས་དེའི་ངོ་བོར་རྫོགས་པ་ཡིན་ཏེ་གསང་སྙིང་ལས། ཐམས་ཅད་མ་ལུས་ཆོས་སོ་ཅོག །སངས་རྒྱས་ཉིད་ལས་གཞན་མ་ཡིན། སངས་རྒྱས་ཉིད་ལས་གཞན་པའི་ཆོས། སངས་རྒྱས་ཉིད་ཀྱིས་མི་བརྙེས་སོ། ཞེས་དང་། </span></a>
<a href="sessions/transcript_9.html#hypertranscript1=852.78,872.78"><span class="tibetan">རྨད་བྱུང་ལས། ཡེནས་ལྷུན་མཉམ་དཀྱིལ་འཁོར་ལ། །ཡིན་པར་ཤེས་ནས་བསྒོམ་པ་ལ། །ཐ་དད་བློ་ཡི་རིམ་པ་ཡིས། །སྤྱན་འདྲེན་གཤེགས་གསོལ་འདིར་མི་དགོས། ཞེས་དང་། བརྟག་གཉིས་ལས། ལྷ་ཉིད་རང་ལ་རང་ཉིད་ལྷ། །རང་དང་ལྷན་ཅིག་སྐྱེས་པ་ལ༑ སྤྱན་འདྲེན་གཤེགས་གསོལ་འདིར་མི་དགོས། །རང་སེམས་བླ་མ་ལྷ་རུ་གནས། །ཞེས་དང་། སྤྲོས་པ་མེད་པའི་རང་བཞིན་ལ། །ལྷ་དང་སྔགས་ནི་ཡང་དག་གནས༑ ཞེས་གསུངས་ཏེ། </span></a>
<a href="sessions/transcript_9.html#hypertranscript1=872.78,895.33"><span class="tibetan">མདོར་ན་ཀུན་མཁྱེན་ཆོས་རྗེས་སེམས་ཉིད་ངལ་གསོར། རང་སེམས་ཡེ་ནས་ལྷ་ཡི་རང་བཞིན་ལ། །ལུས་ནི་དཀྱིལ་འཁོར་སྒྲ་ཚིག་གསང་སྔགས་ཉིད། །ཐམས་ཅད་ལྷུན་རྫོགས་ཡེ་ཤེས་ཆེན་པོའི་ངང་། །དམ་ཚིག་ཡེ་ཤེས་གཉིས་མེད་དགུག་གཞུག་མེད། །གཤེགས་གསོལ་མི་དགོས་བཟང་ངན་བླང་དོར་མེད། །ཡེ་ནས་དཀྱིལ་འཁོར་ཡིན་པས་བདག་ཉིད་ལ། །ཡིན་པར་ཤེས་པའི་ཚུལ་གྱིས་གསལ་འདེབས་ལས། །མ་གྲུབ་པ་ལ་ཡང་གྲུབ་བྱེད་པ་མིན། །ཞེས་གསུངས་པ་བཞིན་ཤེས་པར་བྱ་བའི་གནད་གལ་པོ་ཆེའོ། །</span></a><br><br>



<a href="sessions/transcript_9.html#hypertranscript1=895.33,904.51"><span class="tibetan">སྤྱི་དོན་གཉིས་པ་གསུང་བཟླས་པའི་རྣལ་འབྱོར་ལ་གསུམ། སྲོག་སྡོམ་གཟེར་བཞིའི་གནད་སྤྱིར་བསྟན་པ། སྒོམ་དོན་གྱི་དམིགས་རིམ་བྱེ་བྲག་ཏུ་བཤད་པ། མཇུག་ཆོ་གའི་ཡན་ལག་གཞན་སྨོས་པའོ། །</span></a>
<a href="sessions/transcript_9.html#hypertranscript1=904.51,936.81"><span class="tibetan">དང་པོ་ནི། གསང་རྫོགས་ཀྱི་རྒྱུད་ལེའུ་སོ་དགུ་པ་ལས། ཡེ་ཤེས་འཇིག་རྟེན་གང་ལ་ཡང་། སྲོག་སྡོམ་གཟེར་བཞིས་མ་ཐེབསན། །ནམ་ཡང་དོན་མེད་ཡུག་པ་རྐྱང་། །ཡོངས་རྫོགས་དཔལ་གྱི་སྲོག་འཕྲོག་ཐབས། །གཅིགཤེས་པསནི་ཀུན་སྲོག་ཐོབ༑ །དཔེར་ན་སྒྲ་གཅན་འཛིན་གྱི་ཁས། །ནམ་མཁའི་ཉི་མ་གཅིག་ཟིན་པས། །ཆུ་ཕྲན་སྟོང་གི་ཉི་མ་ཀུན། །མ་བཟུང་བར་ཡང་སྟོང་སྲོག་ཐོབ། །དེ་ཕྱིར་སྲོག་སྡོམ་གཟེར་བཞི་གཅེས། །ཅེས་གསུངས་ཏེ། </span></a>
<a href="sessions/transcript_9.html#hypertranscript1=936.81,963.02"><span class="tibetan">འདིར་ཡུག་པ་རྐྱངནི་ལག་སྟོང་བྱིས་པ་འདྲིད་པ་སྟེ་ངལ་བ་དོན་མེད་དུ་འགྱུར་བའི་དོན་ནོ། དེ་ལ་བསྐྱེད་རིམ་ཐམས་ཅད་ཀྱི་སྲོག་ནི་སྲོག་སྡོམ་གྱི་གཟེར་བཞིར་འདུ་སྟེ། དེའི་དོན་ཡང་རང་གི་སྒོ་གསུམ་བྱ་བྱེད་དང་བཅས་པ་བདེ་བར་གཤེགས་པའི་སྐུ་གསུང་ཐུགས་མཛད་པ་ཕྲིན་ལས་སུ་བསྡམས་པར་བྱེད་པའི་གཟེར་བུ་ལྟ་བུའི་མན་ངག་སྟེ། </span></a><br><br>



<a href="sessions/transcript_9.html#hypertranscript1=963.02,987.30"><span class="tibetan">དེ་ལ་དང་པོ་ཏིང་ངེ་འཛིན་གྱི་གཟེརནི། དམིགས་རྟེན་ཐོད་སྐུ་སོགས་ལ་ཐོག་མར་བརྟེན་ནས་ལྷའི་རྣམ་པ་ལ་སེམས་རྩེ་གཅིག་ཏུ་གཏད་ནས་བསྒོམས་པས་ཉམས་ལྔ་མཐར་ཕྱིན་ཡུལ་གསུམ་གྱད་དུ་གྱུར་ནས་ལུས་ཐ་མལ་དུ་འཛིན་པའི་མངོན་ཞེན་ལྷའི་སྐུར་རྫོགས་པར་བྱེད་པ་སྟེ། </span></a>
<a href="sessions/transcript_9.html#hypertranscript1=987.30,1042.71"><span class="tibetan">ཉམས་ལྡནི། ཐོག་མར་རྣམ་རྟོག་གཡོ་བའི་ཉམས་རྣམ་རྟོག་ངོ་ཤེས་པ་རི་གཟར་གྱི་འབབ་ཆུ་ལྟ་བུ། དེནས་རིམ་པར། རྣམ་རྟོག་ཅུང་ཟད་ངལ་གསོས་ཐོབ་པའི་ཉམས་རོང་ཁུང་གི་འབབ་ཆུ་ལྟ་བུ། རྣམ་རྟོག་ཐང་ཆད་པ་གོམས་པའི་ཉམས་མི་རྒན་གྱི་སྤྱོད་པ་ལྟ་བུ། རྣམ་རྟོག་གིས་ཅུང་ཟད་བསྐྱེད་དུ་ཡོད་པ་བརྟན་པའི་ཉམས་མཚོ་ཆུང་བསིལ་བུས་བསྐྱོད་པ་ལྟ་བུ། སྐྱོད་དུ་མེད་པས་རང་དབང་ཐོབ་པ་མཐར་ཕྱིན་པའི་ཉམས་མཚོ་ཆེན་རླབས་དང་བྲལ་བ་ལྟ་བུའོ། །</span></a>
<a href="sessions/transcript_9.html#hypertranscript1=1042.71,1070.39"><span class="tibetan">དེ་ལྟར་གོམས་པས་ཡུལ་གསུམ་རྒྱུད་དུ་གྱུར་པ་ནི། དང་པོ་བསམ་པ་ཡིད་ཀྱི་ཡུལ་དུ་གསལ་བ་སྟེ་ཡིད་ངོ་རྟེན་དང་བརྟེན་པའི་དཀྱིལ་འཁོར་བཀྲ་ལམ་གྱིས་གསལ་བ་དང་། དེ་ནས་མཐོང་བའི་ཡུལ་དུ་གསལ་བ་ཞེས་ཏིང་ངེ་འཛིན་གོམས་པའི་མཐུས་རང་གི་དབང་པོའི་སྤྱོད་ཡུལ་དུའང་ལྷ་སྐུའི་རྣམ་པ་འཆར་བ་དང་། </span></a>
<a href="sessions/transcript_9.html#hypertranscript1=1070.39,1096.28"><span class="tibetan">དེནས་རེག་པའི་ཡུལ་ལམ་ལུས་ཀྱི་ཡུལ་དུ་གསལ་བ་ཞེས་རླུང་སེམས་ལྷ་སྐུར་སྨིན་པའི་དབང་གིས་སྐབས་རེར་ཕྱི་རོལ་གཞན་གྱི་སྣང་ངོར་ཡང་རང་ལུས་བསྐྱེད་པའི་ལྷ་སྐུར་མངོན་སུམ་དུ་མཐོང་བའི་བར་དེ་དེས་རྣམ་སྨིན་རིག་འཛིན་ལ་དངོས་སུ་སྦྱོར་བ་ཡིན་ཞེས་རྡོ་རྗེ་འཆང་མཁྱེན་བརྩེའི་དབང་པོའི་ཞལ་ལས་དངོས་སུ་ཐོས་སོ། </span></a>
<a href="sessions/transcript_9.html#hypertranscript1=1096.28,1159.08"><span class="tibetan">འདིའི་དག་རྫོགས་སྨིན་གསུམ་ཞིབ་པར་གོང་དུ་བཤད་པས་བསྐྱར་ཟློས་མ་དགོས་ཀྱང་། སྐབས་འདིར་འཛིན་བདེ་བའི་ཕྱིར་རྩོད་དུས་ཀྱི་ཐམས་ཅད་མཁྱེན་པ་ཤཱིནིརྨ་ཀཱའི་གསུང་ལྟར་སྦྱར། འདིས་མར་འཁོར་བའི་གནས་སྐབས་ན་སྐྱེ་གནས་བཞིར་སྐྱེ་བའི་ལུས་ཀྱི་བག་ཆགས་སྦྱོང་ཞིང་དག་པར་བྱེད། </span></a>
<a href="sessions/transcript_9.html#hypertranscript1=1159.08,1182.93"><span class="tibetan">ཡར་སངས་རྒྱས་ཀྱི་གནས་སྐབས་སུ་སྐུ་ཡི་གསང་བ་བསམ་གྱིས་མི་ཁྱབ་པ་ཞལ་ཕྱག་མཚན་མ་ལས་འདས་པ་དང་། སྐུ་རྣམ་པ་ཐམས་ཅད་པ་གང་ལ་གང་འདུལ་དུ་སྣང་བའི་འབྲས་བུ་གཞི་ལརྫོགས། བར་ལམ་གྱི་གནས་སྐབས་ན་རྩ་ཡི་དྲྭ་བ་དག་པ་ལྷ་རུ་སྦྱངས་པས་རྡོ་རྗེའི་ལུས་ལ་གནད་དུ་བསྣན་པའི་རྫོགས་རིམ་ཐམས་ཅད་ཀྱི་སྨིན་བྱེད་དུ་འགྲོའོ། །</span></a><br><br>



<a href="sessions/transcript_9.html#hypertranscript1=1182.93,1203.96"><span class="tibetan">གཉིས་པ་སྙིང་པོ་སྔགས་ཀྱི་གཟེརནི། འཆད་འགྱུར་ལྟར་སེམས་དཔའ་སུམ་བརྩེགས་ཐུགས་སྲོག་ས་བོན་གྱི་མཐར་སྙིང་པོ་སྔགས་ཀྱིས་བསྐོར་བ་ལ་སེམས་རྩེ་གཅིག་ཏུ་གཏད་དེ་ངག་བཟླས་འབྲུ་འབུམ་ལྟ་བུ་གྲངས་དང་། ལོ་ཟླ་ལྟ་བུ་དུས་དང་། ཞལ་མཐོང་བ་སོགས་མཚན་མ་དང་སྦྱར་ནས་བཟླས་ཤིང༌།ཁྱད་པར་རླུང་འབྱིན་འཇུག་གནས་གསུམ་སྔགས་སུ་ཤེས་པས་རྡོ་རྗེའི་བཟླས་པ་བརྩོན་པར་བྱེད་པ་སྟེ། </span></a>
<a href="sessions/transcript_9.html#hypertranscript1=1203.96,1230.88"><span class="tibetan">འདིས་མར་འཁོར་བའི་གནས་སྐབས་ན་བརྗོད་པ་སྒྲའི་རང་བཞིན་འགྲོ་བའི་ངག་གི་བག་ཆགས་དག་པར་བྱེད། ཡར་སངས་རྒྱས་ཀྱི་དུས་ན་གསུང་གི་གསང་བ་བསམ་གྱིས་མི་ཁྱབ་པ་སྒྲཚིག་བརྗོད་པ་ལས་འདས་པ་གསུང་རྣམ་པ་ཐམས་ཅད་པ་ཐེག་པ་བསམ་གྱིས་མི་ཁྱབ་པར་འཆར་བའི་འབྲས་བུ་གཞི་ལ་རྫོགས། བར་ལམ་ཉམས་སུ་ལེན་པའི་དུས་ན་ངག་རླུང་གི་རང་བཞིན་སྙིང་པོ་སྔགས་ཀྱི་རང་བཞིན་དུ་སྦྱངས་པས་ཕ་རྒྱུད་ལྟར་རླུང་ལ་བརྟེན་པའི་རྫོགས་རིམ་ཐམས་ཅད་ཀྱི་སྨིན་བྱེད་དུ་འགྲོའོ། </span></a><br><br>



<a href="sessions/transcript_9.html#hypertranscript1=1230.88,1272.24"><span class="tibetan">གསུམ་པ་དགོངས་པ་མི་འགྱུར་བའི་གཟེརནི། དཔལ་ཆེན་པོ་ལ་སོགས་པ་ཡི་དམ་གྱི་ལྷ་ཞི་བ་དང་ཁྲོ་བོ་དང་ཕྲ་མེན་དང་ཡེ་ཤེས་དང་འཇིག་རྟེན་པའི་ཚུལ་འཛིན་པའི་བཀའ་སྡོད་སྲུང་མ་སོགས་ཀྱི་ལྷ་ཅི་ལྟར་སྒྲུབ་ཀྱང་དེ་ཉིད་རང་སེམས་ལས་གུ་དན་མེད་པར་རྟོགས་པས་ལྷ་དང་ཆོས་ཉིད་རོ་མཉམ་ཆེན་པོའི་བཅུད་དུ་སྨིན་པ་སྟེ། </span></a>
<a href="sessions/transcript_9.html#hypertranscript1=1272.24,1300.68"><span class="tibetan">དེ་ཡང་ཕྱི་ནང་སྣོད་བཅུད་རྟེན་དང་བརྟེན་པའི་དཀྱིལ་འཁོར་དུ་གསལ་བ་དེ་ཐམས་ཅད་ཀྱང་རང་སེམས་ཀྱི་སྣང་ཆ་ཙམ་ལས་གཞན་དུ་མ་གྲུབ་ཅིང་། སེམས་ཉིད་ངོ་བོ་སྟོང་པ་ཆོས་ཀྱི་སྐུ། རང་བཞིན་གསལ་བ་ལོངས་སྐུ་ཤར་གྲོལ་འཛིན་མེད་སྤྲུལ་པའི་སྐུ་སྟེ་མ་ལས་གཞན་དུམ་བུས་སྐུ་གསུམ་གྱི་ངོ་བོར་གདོད་ནས་གྲུབ་པ་དང་། དེའི་རྩལ་ལས་ཤར་བའི་ཐབས་ཀུན་རྫོབ་སྣང་བའི་ཆ་ཡབ། ཤེས་རབ་དོན་དམ་སྟོང་པའི་ཆ་ཡུམ། སྣང་སྟོང་དབྱེར་མེད་ཡེ་ཤེས་ཀྱི་སྐུ་ཅན་ཟུང་འཇུག་སྒྱུ་འཕྲུལ་དྲྭ་བའི་འཁོར་ལོ་སྟེ། </span></a>
<a href="sessions/transcript_9.html#hypertranscript1=1300.68,1311.61"><span class="tibetan">མདོར་ན་དངོས་སྣང་སྐུ། སྒྲ་གྲགས་གསུང་། དྲན་རྟོག་ཐུགས། སྣང་སྲིད་གཞིར་བཞེངས་རང་བྱུང་གི་དཀྱིལ་འཁོར་དུ་ཆོས་ཐམས་ཅད་ཡོ་ནས་སངས་རྒྱས་པའི་རང་བཞིན་དུ་རྟོགས་པའི་གནས་ལུགས་ལྟ་བས་རྩིས་ཟིན་པར་བྱས་ཏེ། </span></a>
<a href="sessions/transcript_9.html#hypertranscript1=1311.61,1332.39"><span class="tibetan">བདག་གཞན་དམ་ཡེ་བསྒྲུབ་བྱ་སྒྲུབ་བྱེད་དག་མ་དག་སོགས་ཐ་དད་གཉིས་ཆོས་ཀྱི་འཛིན་རྟོག་མཐའ་དག་གཉིས་མེད་མཉམ་པའི་ཀློང་དུ་བསྡམས་པ་སྟེ་འདིནི་བསྐྱེད་རིམ་ཙམ་དུ་མ་ཟད་རྫོགས་རིམ་གྱི་སྲོག་ཀྱང་ཡིན་པས་བསྐྱེད་བཟླས་རྫོགས་གསུམ་གང་གི་སྐབས་སུའང་མེད་ཐབས་མེད་པའི་གཅེས་གནད་གཅིག་པུ་སྟེ། </span></a>
<a href="sessions/transcript_9.html#hypertranscript1=1332.39,1363.55"><span class="tibetan">དཔལ་ཆེན་ཞལ་ལུང་ལས། དགོངས་པའི་གཟེརནི་ཞི་ཁྲོའི་ལྷ། །ཡོངས་རྫོགས་དཔལ་ཆེན་རང་སེམས་ལས། །གུདན་མེད་ཅིང་རུ་ཏྲ་ཡང་། །ལོགས་སུ་མེད་དོ་རང་གི་སེམས། །སེམས་ཉིད་སྟོང་པ་ཆོས་ཀྱི་སྐུ། །གསལ་ལ་མ་འདྲེས་ལོངས་སྤྱོད་རྫོགས། །སྣ་ཚོགས་རང་ཤར་སྤྲུལ་པའི་སྐུ། །སྣང་བ་ཡབ་ལ་སྟོང་པ་ཡུམ། །སྣང་སྟོང་དབྱེར་མེད་ཡེ་ཤེས་སྐུ། །འགྱུ་དྲན་རྣམ་རྟོག་བསམ་ཡས་ཀྱང་།།ཡོངས་སུ་རྫོགས་པ་དཔལ་གྱི་འཁོར། །བསམ་གྱིས་མི་ཁྱབ་ཡེ་སངས་རྒྱས། །རང་བཞིན་ཉིད་ལས་གཡོས་པ་མེད། །དགོངས་པ་མི་འགྱུར་གཟེར་མེདན། །དཔལ་ཆེན་སྒྲུབ་ཀྱང་ཐུན་མོང་ལས། །མཆོག་མི་འགྲུབ་ཅིང་རུ་ཏྲར་གོལ། །ཞེས་དང་། </span></a>
<a href="sessions/transcript_9.html#hypertranscript1=1363.55,1379.51"><span class="tibetan">རྩ་རྒྱུད་པད་སྡོང་བརྩེགས་པ་ལས། དེ་ཉིད་ལྡན་པའི་རྣལ་འབྱོར་གྱིས༔ དུར་ཁྲོད་འདྲེ་ངན་བསྒབ་གྱུར་ཀྱང་༔ མཆོག་དང་ཐུན་མོང་འབྲས་བུ་གང་༔ ཅི་འདོད་རང་བྱུང་ལྷུན་གྲུབ་འབྱུང་༔ དེ་ཉིད་མ་རྟོགས་ཨ་འཐས་བློས༔ ཡེ་ཤེས་སེམས་དཔའ་བསྒྲུབས་གྱུར་ཀྱང་༔ གནས་སྐབས་བདེན་འབྲས་ཕྲན་བུ་ལས༔ ཡང་དག་འབྲས་བུ་སྲིད་མཐའ་ཙམ༔ ཞེས་གསུངས། </span></a>
<a href="sessions/transcript_9.html#hypertranscript1=1379.51,1396.22"><span class="tibetan">དེས་ན་འདོན་རྒྱུ་དང་བསྒྲུབ་རྒྱའི་ལྷའི་ཁྱད་པར་གཙོ་བོ་མིན་ཞིང་གནད་འདི་ཉིད་གལ་ཆེ་བ་ཡིན་པས་འདི་ཁོན་ལམ་གྱི་སྲོག་ཏུ་བཟུང་བར་མཛོད་ཅིག །འདིས་མར་འཁོར་བའི་གནས་སྐབསན་ངན་སེམས་བག་ཆགས་རང་རིག་རང་གསལ་དུ་གནས་པའི་ཆ་དག་པར་བྱེད། </span></a>
<a href="sessions/transcript_9.html#hypertranscript1=1396.22,1409.60"><span class="tibetan">ཡར་སངས་རྒྱས་ཀྱི་དུསན་ཐུགས་ཀྱི་གསང་བ་བསམ་གྱིས་མི་ཁྱབ་པ་དམིགས་བསམ་སྤྲོས་དང་བྲལ་བའི་ཆོས་ཉིད་དང་། ཐུགས་རྣམ་པ་ཐམས་ཅད་པ་མངོན་ཤེས་བསམ་གྱིས་མི་ཁྱབ་པའི་འབྲས་བུ་གཞི་ལ་རྫོགས། </span></a>
<a href="sessions/transcript_9.html#hypertranscript1=1409.60,1422.14"><span class="tibetan">བར་དུ་ཉམས་སུ་ལེན་པའི་གནས་སྐབས་སུ་སྣང་སྟོང་གཉིས་སུ་མེད་པའི་ཆོས་ཉིད་ལ་གོམས་པས་ཀུན་རྫོབ་དང་དོན་དམ་བྱང་ཆུབ་ཀྱི་སེམས་ལ་བརྟེན་བདེ་གསལ་སྟོང་པ་ཉིད་ཀྱི་རྫོགས་རིམ་བསྒོམས་པའི་སྨིན་བྱེད་དུ་འགྲོའོ། །</span></a><br><br>



<a href="sessions/transcript_9.html#hypertranscript1=1422.14,1438.13"><span class="tibetan">བཞི་པ་འཕྲོ་བ་འདུ་ཕྲིན་ལས་ཀྱི་གཟེར་ནི་གང་འདོད་ཀྱི་ལས་རབ་འབྱམས་ལ་རང་དབང་དུ་བྱེད་པའི་ཆོ་འཕྲུལ་ཏེ། བསྒྲུབ་གཞི་ལྷ་དང་དཀྱིལ་འཁོར་དུ་གསལ་བའི་རང་ལྷའི་སྐུ་ཡི་ཆ་ཤས་རྣམ་བཞག་དང་ཐུགས་སྲོག་ས་བོན་སྔགས་ཕྲེང་ལས་མཐུན་གྱི་འོད་ཟེར་འཕྲོས་པས་དོན་གཉིས་བྱས། སྣོད་བཅུད་དཀྱིལ་འཁོར་གསུམ་དུ་སྦྱར་ཏེ། </span></a>
<a href="sessions/transcript_9.html#hypertranscript1=1438.13,1461.98"><span class="tibetan">དེ་ཡང་འོད་ཟེར་དཀར་པོས་ཞི་བ། སེར་པོས་རྒྱས་པ། དམར་པོས་དབང་། ལྗང་གུའམ་ནག་པོས་དྲག་པོ། མཐིང་གའམ་སྣ་ལྔའི་འོད་ཟེར་གྱིས་ལས་ཐམས་ཅད་པའམ་མཆོག་གི་དངོས་གྲུབ་སོགས་གང་འདོད་སྒྲུབ་པའི་འཕྲོ་འདུའི་དམིགས་པའི་མདེ་ཁ་བསྒྱུར་བ་སྟེ། རྒྱུད་ལས། འཕྲོ་འདུ་སྣ་ཚོགས་གཟེར་མེདན། །དམིགས་གཏད་གཅིག་གིས་དོན་མི་འགྲུབ། །འཕྲོ་འདུ་ལས་ཁ་བསྒྱུར་ཤེས་ན། །ཐེ་བྲང་ཐ་ཆུང་གཅིག་གིས་ཀྱང་། །ཕྲིན་ལས་ཐོགས་མེད་ལས་ཀུན་འབྱུང་། །ཞེས་གསུངས། </span></a>
<a href="sessions/transcript_9.html#hypertranscript1=1461.98,1476.57"><span class="tibetan">འདིས་མར་འཁོར་བའི་གནས་སྐབས་ན་ལུས་ངག་ཡིད་གསུམ་བྱ་བ་དགྲ་འདུལ་གཉེན་སྐྱོང་ཚོང་སོ་ནམ་ལ་སོགས་པའི་རྣམ་པ་སྦྱོང་ཞིང་དག་པར་བྱེད། ཡར་དག་པ་སངས་རྒྱས་ཀྱི་གནས་སྐབསན་སྐུ་གསུང་ཐུགས་རྣམ་པ་ཐམས་ཅད་པའི་ཕྲིན་ལས་བསམ་གྱིས་མི་ཁྱབ་པའི་འབྲས་བུ་གཞི་ལ་རྫོགས། </span></a>
<a href="sessions/transcript_9.html#hypertranscript1=1476.57,1495.52"><span class="tibetan">བར་ལམ་ཉམས་སུ་ལེན་པའི་གནས་སྐབས་ན་དོན་གཉིས་ལྷན་གྱིས་གྲུབ་པའི་བྱ་བ་བྱེད་རྩོལ་དག་པའི་ལམ་ལ་བསླངས་པས་རྫོགས་རིམ་གྱི་སྐབས་ན་ལུས་ངག་ཡིད་ཀྱི་བྱེད་ལས་ལ་ལྟོས་པའི་དམིགས་བཅས་ཐུན་མོང་བའི་ལམ་དང་དམིགས་མེད་ཡེ་ཤེས་ཀྱི་དགོངས་པ་མངོན་སུམ་འོད་གསལ་གྱི་རྣལ་འབྱོར་སྣང་སྲིད་འོད་སྐུར་སྦྱོང་བའི་སྨིན་བྱེད་དུ་འགྲོའོ། </span></a><br><br>



<a href="sessions/transcript_9.html#hypertranscript1=1495.52,1521.20"><span class="tibetan">དེ་ལྟར་གཟེར་བཞིའི་མན་ངག་གནད་དུ་ཚུད་པས་སྐུ་དངོས་སུ་མཐོང་སྟེ་སྐུའི་སྲོག་འཕྲོག །ངག་ལ་བདེན་པ་འགྲུབ་པས་གསུང་གི་སྲོག་འཕྲོག །ཆོས་ཉིད་ལ་རང་དབང་ཐོབ་པས་ཐུགས་ཀྱི་སྲོག་འཕྲོག །བདེ་གཤེགས་ཞི་ཁྲོའི་སྐུ་གསུང་ཐུགས་དང་རང་གི་སྒོ་གསུམ་དུ་མ་རོ་གཅིག་ཏུ་འདྲེས་པས་འཁོར་འདས་ཀུན་ལ་སྟོང་སྲོག་ཐོབ། ཡེ་ཤེས་ཀྱི་རྩལ་འབྱོངས་ཤིང་ཕྲིན་ལས་སྣ་ཚོགས་ལ་རང་དབང་བསྒྱུརབ་ཡིན་ཏེ། </span></a>
<a href="sessions/transcript_9.html#hypertranscript1=1521.20,1538.55"><span class="tibetan">དེ་ཡང་དགོངས་པ་མི་འགྱུར་བའི་གཟེར་ནི་ལྟ་བ་ཡིན་པས་གཞི། ཏིང་ངེ་འཛིན་ལྷའི་གཟེར་ནི་སྒོམ་པ། སྙིང་པོ་སྔགས་ཀྱི་གཟེར་ནི་སྒོམ་པ་ཡང་ཡིན་ལ་ཤུགས་ཀྱིས་སྤྱོད་པ་ཡིན་པས་དེ་གཉིས་ལམ། འཕྲོ་འདུ་དམིགས་པའི་གཟེརནི་མཆོག་ཐུན་གྱི་དངོས་གྲུབ་སྒྲུབ་ཅིང་སངས་རྒྱས་ཀྱི་ཕྲིན་ལས་ད་ལྟནས་ལམ་དུ་བྱེད་པས་འབྲས་བུ་སྟེ། </span></a>
<a href="sessions/transcript_9.html#hypertranscript1=1538.55,1561.55"><span class="tibetan">དེ་ཐམས་ཅད་ཀྱང་ཐ་དད་དམ་ཡ་བྲལ་རེས་འཇོག་ཅན་མིན་པར་ཐོག་མ་ནས་ཟུང་འཇུག་ཏུ་ཤེས་དགོས་ཏེ། འདི་ལྟར་དགོངས་པ་མི་འགྱུར་བ་ཆོས་ཉིད། དག་མཉམ་ཆེན་པོའི་དབྱིངས་སུ་ཡེནས་སངས་རྒྱས་པའི་རང་རྩལ་ཀུན་རྫོབ་རྡོ་རྗེ་དབྱིངས་ཀྱི་དཀྱིལ་འཁོར་དུ་རང་ཤར་བའི་བསྐྱེདརྫོགས་ཟུང་དུ་འཇུག་པའི་ངང་ནས་གྲགས་སྟོང་སྔགས་ཀྱི་རང་སྒྲ་ཅིར་ཡང་བསྒྱུར་ཞིང་འཕྲོ་འདུ་ཕྲིན་ལས་ཀྱི་རོལ་པ་ལ་སློབ་པ་སྟེ། </span></a>
<a href="sessions/transcript_9.html#hypertranscript1=1561.55,1579.19"><span class="tibetan">སངས་རྒྱས་རྣམས་ཀྱི་སྐུ་གསུང་ཐུགས་ཡེ་ཤེས་ཆེན་པོ་བྱེད་རྩོལ་སྤྲོས་པ་དང་བྲལ་ཞིང་དོན་གཉིས་ལྷུན་གྱིས་གྲུབ་པར་བཞུགས་པའི་འབྲས་བུ་ད་ལྟནས་ལམ་དུ་བྱེད་པས་རྡོ་རྗེ་ཐེག་པའམ་འབྲས་བུའི་ཐེག་པ་ཞེས་བྱ། དེ་ཡང་གཞི་ལྟ་བ་ཡེ་ཤེས་ཀྱི་འཁོར་ལོ་འཁོར་འདས་མཉམ་ཉིད་དུ་རྟོགས་པས་སྲིད་ཞི་གཉིས་ཀའི་སྲོག་ལ་དབང་བསྒྱུར། </span></a>
<a href="sessions/transcript_9.html#hypertranscript1=1579.19,1606.10"><span class="tibetan">ལམ་བསྒོམ་པ་ལྷ་སྔགས་ཀྱི་འཁོར་ལོ་ཐབས་ཤེས་ཟུང་དུ་འཇུག་པས་བསྐྱེད་རྫོགས་གཉིས་ཀའི་སྲོག་ལ་རང་དབང་བ། འབྲས་བུ་རྩོལ་མེད་ཆོས་ཉིད་ཀྱི་འཁོར་ལོ་དོན་གཉིས་ལྷུན་གྲུབ་ཀྱི་སྤྱོད་པས་ཐབས་ཆེན་བསམ་གྱིས་མི་ཁྱབ་པའི་སྲོག་ལ་རང་དབང་བ་སྟེ། དཔེརན་སྒྲ་གཅན་གྱི་ཁས་ནམ་མཁའི་ཟླ་བ་བཟུང་བས་ཆུནང་གི་ཟླ་བ་ཇི་སྙེད་པ་ཐམས་ཅད་རང་ཟིན་པ་ལྟར་སྲོག་སྡོམ་གཟེར་བཞིའི་མན་ངག་གཅིག་ཤེས་པས་མདོ་རྒྱུད་བསམ་གྱིས་མི་ཁྱབ་པའི་དགོངས་གནད་དུས་གཅིག་ཏུ་ཉམས་སུ་ལོངས་པ་ཡིན་ཏེ། </span></a>
<a href="sessions/transcript_9.html#hypertranscript1=1606.10,1623.87"><span class="tibetan">དགོངས་པ་མི་འགྱུར་བའི་གཟེར་གྱིས་འཁོར་འདས་མཉམ་པ་ཉིད་དུ་ཤེས་པས་སྤང་བླང་གཞིནས་དག་པའི་གནད། དེ་བཞིན་དུ་རོ་མཉམ་སྟོང་ཉིད་དུ་ཤེས་པས་དངོས་འཛིན་བདེན་ཞེན་འཇིག །སྣང་སྟོང་ཟུང་འཇུག་ཏུ་ཤེས་པས་ཚོགས་གཉིས་མཉམ་དུ་རྫོགས། ལྟ་བའི་རྩིས་ཟིན་པས་བསྐྱེདརྫོགས་ཡ་བྲལ་དུ་མི་འགྱུར། དགོངས་པའི་ངང་ལས་མི་གཡོ་བས་ལྟ་ཐོག་ཏུ་སྒོམ་པ་འཁྱོལ། </span></a>
<a href="sessions/transcript_9.html#hypertranscript1=1623.87,1643.49"><span class="tibetan">གྱ་ནོམ་ལྷར་ཞེན་ལས་གྲོལ་བས་བསྐྱེད་རིམ་གྱི་གོལ་ས་སྤོང་། སྣང་སྲིད་གཞིར་བཞེངས་སུ་རྫོགས་པས་བདག་གཞན་གྱི་གཉིས་འཛིན་མེད། ཡེ་གྲོལ་གཞི་རྫོགས་སུ་རྟོགས་པས་དུག་ལྔས་གོས་པ་ལམེད༑ ཆོས་སྐུའི་དགོངས་པ་བརྙེས་པས་སྐུ་གསུམ་རང་ལ་རྫོགས། གཞི་འབྲས་རོ་གཅིག་ཏུ་ཤེས་པས་ལམ་གྱི་རྩོལ་སྒྲུབ་མི་དགོས། སྒོམ་པ་འབྲས་བུ་འཁྱོལ་བས་སངས་རྣམ་བཞག་རྒྱས་གཞན་ནས་མི་འཚོལ། </span></a>
<a href="sessions/transcript_9.html#hypertranscript1=1643.49,1661.59"><span class="tibetan">འབྲས་བུ་གཞི་ལ་འཁྱོལ་བས་ཐོབ་བྱའི་ཞེན་འཛིན་གྲོལ། ཆོས་ཉིད་ཀློང་དུ་གཅིག་པས་དམ་ཡེའི་འཛིན་པ་དག །རིགས་བརྒྱའི་ཁྱབ་བདག་རྟོགས་པས་ལྷ་གཅིག་སྒྲུབ་པས་ཐམས་ཅད་འགྲུབ། མཆོག་གི་དངོས་གྲུབ་བརྙེས་པས་དོན་གཉིས་ལྷན་གྱིས་གྲུབ། བཟང་ངན་སྤང་བླང་ལས་འདས་པས་གཙང་སྦྲའི་ཀུན་སྤྱོད་ལ་མི་ལྟོས། བྱར་མེད་ཡེ་ཟིན་དུ་ཤེས་པས་ཆོ་གའི་ཁྲིགས་རིམ་མི་དགོས། </span></a>
<a href="sessions/transcript_9.html#hypertranscript1=1661.59,1684.69"><span class="tibetan">གྲུབ་མཐའི་འཛིན་པ་དག་པས་ཐེག་པའི་རྩེ་མོར་ཕྱིན་པའི་གནད་དེ་གནད་ཆེན་པོ་བཅོ་བརྒྱད་དང་༑ བསྐྱེད་རིམ་ལྷའི་གཟེར་ལ། སྣང་ཆ་ལྷ་རུ་གསལ་བས་སྟོང་པ་ཕྱོགས་གཅིག་ཏུ་མི་གོལ། ཀུན་རྫོབ་ལམ་དུ་བྱེད་པས་བདེན་གཉིས་ཟུང་དུ་འཇུག །དངོས་པོའི་ཨ་འཐས་སྦྱོང་བས་ཐ་མལ་བདེན་ཞེན་སྤོང་། ཆོ་གའི་ཡན་ལག་རྫོགས་པས་བསོད་ནམས་ཀྱི་ཚོགས་ཆེན་རྫོགས། སྐུ་ཡི་རྣམ་པ་གསལ་བས་གཟུགས་སྐུའི་ཉེ་རྒྱུར་འགྱུར། །</span></a>
<a href="sessions/transcript_9.html#hypertranscript1=1684.69,1706.46"><span class="tibetan">འབྲས་བུའི་བཞུགས་ཚུལ་དང་མཐུན་པས་སྐུ་གསུམ་ལྷུན་གྱིས་གྲུབ་པའི་གནད་དེ་དྲུག་དང་། སྙིང་པོ་སྔགས་ཀྱི་གཟེར་ལ། གསུང་རྡོ་རྗེ་ལམ་དུ་བྱེད་པས་ངག་གི་སྒྲིབ་པ་སྦྱོང་༑ སེམས་དཔའ་སུམ་བརྩེགས་སུ་བསྒོམས་པས་སྒོ་གསུམ་མཉམ་དུ་གྲོལ། དམིགས་པ་སྔགས་ཕྲེང་ལ་གཏད་པས་ཐ་མལ་གྱི་རྟོག་པ་སྤོང་། ཟླ་བ་སྐར་ཕྲེང་ལྟར་བཟླས་པས་རང་བབས་ཀྱི་ཏིང་ངེ་འཛིན་ལ་གནས། </span></a>
<a href="sessions/transcript_9.html#hypertranscript1=1706.46,1721.64"><span class="tibetan">མགལ་མེའི་འཁོར་ལོ་ལྟར་བཟླས་པས་བདེ་སྟོང་ཡེ་ཤེས་བསྐྱེད། བུང་བ་ཚང་ཞིག་ལྟར་བཟླས་པས་སྒྲ་གྲགས་སྔགས་སུ་གྲོལ། སྙིང་པོའི་སྲོག་ནས་འགྲངས་པས་ལྷས་བྱིན་གྱིསརློབ། ངག་གི་ནུས་པ་འཕེལ་བསཅི་སྨྲས་གཞན་དོན་དུ་འགྱུར། རིགས་སྔགས་ཀྱི་བདེན་ཚིག་གྲུབ་པས་སྨོན་ལམ་གང་བཏབ་འགྲུབ། </span></a>
<a href="sessions/transcript_9.html#hypertranscript1=1721.64,1740.21"><span class="tibetan">རྒྱལ་བའི་གསུངས་ལ་དབང་བས་སྣང་སྲིད་ལྷ་འདྲེས་བཀའ་བཞིན་སྒྲུབ་པའི་གནད་དེ་བཅུ་དང་། འཕྲོ་འདུ་ཕྲིན་ལས་ཀྱི་གཟེར་ལ། མཆོག་གི་དངོས་གྲུབ་འགྲུབ་པས་ཐུན་མོང་ཤུགས་ཀྱིས་འབྱུང་། དམིགས་པའི་མདེ་ཁ་བསྒྱུར་བས་ལས་ཚོགོས་གཞན་ལམི་ལྟོས། ཕྲིན་ལས་མཐའ་རུ་ཕྱིན་པས་གཞན་དོན་འབད་མེད་དུ་འབྱུང་། འགྲོ་དོན་ལྷུན་གྱིས་གྲུབ་པས་སངས་རྒྱས་ཀྱི་མཛདཔ་འགྲུབ། </span></a>
<a href="sessions/transcript_9.html#hypertranscript1=1740.21,1763.18"><span class="tibetan">སེམས་བསྐྱེད་ཀྱི་འཕེན་པས་འཕངས་པས་ཐེག་པ་དམན་པར་མི་གོལ། གདུལ་བྱ་སྨིན་ཅིང་གྲོལ་བས་གདུང་བརྒྱུད་འཛིན་པའི་གནད་དེ་དྲུག་བཅས་རྩ་བ་བཞི་ལ་ཁྱད་ཆོས་ཀྱི་གནད་བཞི་བཅུ་དང་ལྡན་པས་ན། གསང་སྔགས་རྡོ་རྗེ་ཐེག་པའི་ལམ་གནད་མ་ལུས་པ་འདིར་འདུ་ཞིང་། འདི་དང་མི་ལྡན་པའི་ལམ་ནི་ཤི་བའི་རོ་དང་འདྲ་བར་མཁས་པ་ཤྲཱི་རྒྱལ་པོས་གསུངས་སོ། </span></a>End of session 9.<br><br>


Beginning of session 10:
<a href="sessions/transcript_10.html#hypertranscript1=0.00,33.82"><span class="tibetan">གཉིས་པ་སྒོམ་དོན་གྱི་དམིགས་རིམ་བྱེ་བྲག་ཏུ་བཤད་པ་ལ། དངོས་གྲུབ་མྱུར་དུ་འགྲུབ་པའི་རྒྱུ་ལྷ་སྔགས་དབྱེར་མེད་ལ་ངེས་ཤེས་ཀྱི་མོས་པ་བསྐྱེད། བསྙེན་སྒྲུབ་ཡན་ལག་བཞིའི་ཛཔྲ་དམིགས་བྱེ་བྲག་ཏུ་བཤད་པ། ཇི་ལྟར་བཟླ་བའི་ཚུལ་དགོས་པ་ཕན་ཡོན་བཅས་བཤད་པ་དང་གསུམ་ལས། དང་པོ་ནི། སྤྱིར་བཟླ་བྱའི་སྔགས་ཀྱི་ངོ་བོ་ནི་ཐབས་ཤེས་ཀྱི་ཡི་གེ་ཨཱ་ལི་དང་ཀཱ་ལི་གཉིས་སུ་འདུ་ཞིང་༑ དབྱངས་གསལ་གྱི་ཡི་གེ་དེ་ཐམས་ཅད་ཀྱང་བརྗོད་མེད་བརྗོད་པ་ཀུན་གྱི་རྒྱུར་གྱུར་པའི་ཡི་གེ་ཨ་ལས་བྱུང་ཞིང་ཨ་ཡི་ངོ་བོར་གནས་ལ། ཨ་ཉིདནི་སྐྱེ་བ་མེད་པ་སྟེ། </span></a>
<a href="sessions/transcript_10.html#hypertranscript1=33.82,48.55"><span class="tibetan">བདོན་དམ་པར་སྐྱེ་འགག་གནས་དམིགས་འགྲོ་འོང་ལ་སོགས་པ་སྤྲོས་པའི་མཚན་མས་གདོདནས་སྟོང་ཞིང་རང་བཞིན་མཉམ་པ་ཉིད་ཀྱི་ཕྱིར་འཁོར་འདས་ཀྱི་ཆོས་ཐམས་ཅད་མིང་དུ་བཏགས་པ་ཙམ་ལས་རང་བཞིན་གྱིས་གྲུབ་པ་མེད་པར་ཡེ་ནས་སངས་རྒྱས་པ་ནི་མ་སྐྱེས་པའི་ཕྱིར་ཆོས་ཀྱི་སྐུ་སྟེ། </span></a>
<a href="sessions/transcript_10.html#hypertranscript1=48.55,74.45"><span class="tibetan">གསང་སྙིང་ལས། ཨ་ནི་སྟོང་དང་མི་སྟོང་གི་དབུ་མའང་དམིགས་སུ་ཡོད་མ་ཡིན། །ཐམས་ཅད་མིང་ཙམ་སངས་རྒྱས་ཀུན། ། ཡི་གེའི་ཕྲེང་བ་ཉིད་ལ་གནས། །ཞེས་སོ། །དེ་ལྟ་བུའི་ཏིང་-འཛིན་བརྗོད་མེད་ཀྱི་ཡི་གེ་ཨ་ཉིད་ཀྱིས་གོ་ཕྱེ་ནས་སྣ་ཚོགས་སུ་སྣང་བའི་ངག་གི་འདུ་བྱེད་ལས་བྱུང་བའི་ཡི་གེ་ཨཱ་ལི་ཀཱ་ལིའི་ཚོགས་པ་དེ་དག་ཐམས་ཅད་ཀྱང་མི་འགགས་པའི་ཕྱིར་ཡེ་ནས་སངས་རྒྱས་པའི་རང་བཞིན་ལོངས་སྤྱོད་རྫོགས་པའི་སྐུར་གནས་ཏེ། </span></a>
<a href="sessions/transcript_10.html#hypertranscript1=74.45,84.34"><span class="tibetan">དེ་ཉིད་ལས། ཨ་ཉིད་སྣ་ཚོགས་པར་སྣང་བའི། །ཀ་ལ་སོགས་པ་བཞི་བཅུ་གཉིས།།སྒྲ་ཡི་མིང་གིས་ཐམས་ཅད་བསྡུས། །མངོན་རྫོགས་རྒྱལ་པོར་དེ་ཉིད་ངེས། །ཞེས་སོ། །དེ་ལྟ་བུའི་སྐྱེ་འགག་མེད་པའི་</span></a>End of session 10. <span class="tibetan-no-recording">དབྱིངས་ནས་སྣ་ཚོགས་སུ་འཕྲུལ་ཞིང་རྣམ་པར་སྣང་བའི་ངོ་མཚར་</span> Beginning of session 11:<a href="sessions/transcript_11.html#hypertranscript1=0.00,29.21"><span class="tibetan">རྨད་དུ་བྱུང་བ་ཐབས་ཆེན་ཡི་གེའི་ཚོགས་པས་ཀུན་རྫོབ་ཐ་སྙད་ཙམ་དུ་མིང་ཚིག་བརྗོད་པ་ཀུན་གྱི་གཞི་འཛིན་ཞིང་གདུལ་བྱར་གང་འདུལ་གྱི་ཆོས་སྒོ་བསམ་མི་ཁྱབ་པར་སྟོན་པའི་འཕྲུལ་ཆེན་ཡི་གེནི་སངས་རྒྱས་སྤྲུལ་པའི་སྐུའི་གསུང་ཆེ་བ་ཡིན་ཏེ། སྔ་མ་ལས། ། ཨེ་མ་ཧོ་ངོ་མཚར་ཡ་མཚན་གྱི། །འཕྲུལ་ཆེན་བཞི་བཅུ་རྩ་ལྔའི་མིང་། །ཚིག་རྣམས་མ་ལུས་འཛིན་པའི་གནས། ། སྣ་ཚོགས་དོན་ཆེན་སྨྲ་ཞིང་སྟོན། །ཞེས་སོ། །</span></a>
<a href="sessions/transcript_11.html#hypertranscript1=29.21,47.58"><span class="tibetan">དོན་དམ་པར་དངོས་པོར་གྲུབ་པ་མེད་པའི་ཡི་གེ་ནི་རང་སེམས་ཀྱི་སྣང་ཆ་ཡིན་པས་སྣང་བའི་དུས་ཉིདནས་རང་བཞིན་གྱིས་གྲུབ་པ་མེད་དེ་སེམས་ཉིད་ཡེ་ནས་སྟོང་ཞིང་བདག་མེད་པ་སྤྲོས་བྲལ་མཉམ་པ་ཆེན་པོའི་ངང་ལས་ནམ་ཡང་གཡོ་བ་མེད་པའི་ཕྱིར་གཟུང་འཛིན་གྱི་བློ་ཡི་སྤྱོད་ཡུལ་ལས་འདས་པ་ནི་ཡི་གེ་སངས་རྒྱས་སྤྲུལ་པའི་སྐུའི་ཐུགས་སུ་གནས་པ་སྟེ། </span></a>
<a href="sessions/transcript_11.html#hypertranscript1=47.58,56.73"><span class="tibetan">དེ་ཉིད་ལས། །དངོས་མེད་ཡི་གེའི་རང་བཞིན་སེམས། །བདག་མེད་མཐའ་བྲལ་མི་དམིགས་ཀྱང་། །ཞེས་སོ། དེ་ཉིད་ཀྱི་ངང་ལོས་མ་གཡོས་ཀྱང་རོལ་པ་འགགས་མེད་རྟེན་འབྱུང་གི་སྣང་ཆ་བརྡར་བཏགས་པའི་</span></a>End of session 11. <span class="tibetan-no-recording">ཡི་གེའི་གཟུགས་དབྱིབས་ལསོགས་ཐ་དད་པ་ལ་བརྟེན་ནས་</span> Beginning of session 12:
<a href="sessions/transcript_12.html#hypertranscript1=0.00,22.92"><span class="tibetan">མིང་ཚིག་སྣ་ཚོགས་རྣམ་པར་འཕྲུལ་བའི་སྤྲིན་ལས་ལྷ་བསྐྱེད་པའི་ས་བོན་དང་། གླེགས་བམ་གྱི་སྣང་བརྙན་སོགས་ཐུགས་རྗེའི་རོལ་པ་ཅིར་ཡང་སྤྲུལ་ནས་འགྲོ་བའི་དོན་མཐའ་ཀླས་པར་མཛད་པ་ནི་ཡི་གེ་སངས་རྒྱས་སྤྲུལ་པའི་སྐུར་ཤར་བ་སྟེ། དབྱིབས་དང་ཁ་དོག་མིང་ཚིག་གིས། །རོལ་པ་ཅིར་ཡང་སྤྲུལ་ཞིང་སྟོན།།ཞེས་སོ། </span></a>
<a href="sessions/transcript_12.html#hypertranscript1=22.92,44.88"><span class="tibetan">མདོར་ན། ཕྱོགས་བཅུ་དུས་བཞིར་གཤེགས་པ་ཡི། །ཡེ་ཤེས་སེམས་དཔའི་སྐུ་གསུང་ཐུགས། །དཀྱིལ་འཁོར་བཞི་བཅུ་རྩ་ལྔ་ཉིད༑ ཡི་གེ་མགོནས་ཀླུ་ལ་རྫོགས། །ཞེས་གསུངས་པ་ལྟར་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡེ་ཤེས་རྡོ་རྗེའི་རང་བཞིན་ཡིན་ཞིང་། བྱེ་བྲག་ཏུ་བཟླ་བྱའི་སྔགས་རྣམས་གྲུབ་པ་བཞིས་བྱིན་གྱིས་བརླབ་པའི་ནུས་པ་མཐུ་ཅན་དུ་གྱུར་པ་སྟེ། </span></a>
<a href="sessions/transcript_12.html#hypertranscript1=44.88,84.38"><span class="tibetan">གྲུབ་པ་བཞི་ནི། ཆོས་ཉིད་ངོ་བོ་ཉིད་ཀྱིས་གྲུབ་པ་ཡི་གེ་ཐམས་ཅད་སྟོང་ཆེན་མཉམ་པ་ཉིད་ཀྱི་ངོ་བོ་ཅན་དུ་ཡེ་ནས་གྲུབ་པ། ཆོས་ཅན་རང་བཞིན་གྱིས་གྲུབ་པ་རང་གི་ངོ་བོ་ཐུན་མོང་མིན་པར་སྣང་བའི་རང་བཞིན་བསླུ་མེད་དུ་གྲུབ་པ། </span></a>
<a href="sessions/transcript_12.html#hypertranscript1=84.38,142.45"><span class="tibetan">བྱིན་གྱིས་རླབས་ཀྱིས་གྲུབ་པ་ཆོས་ཀུན་ལ་་མངའ་དབང་འབྱོར་པ་སངས་རྒྱས་རྣམས་ཀྱིས་ཡི་གེ་གཅིག་ནས་མང་པོའི་བར་གྱི་སྔགས་རྣམས་སུ་ཡེ་ཤེས་ཉིད་རྣམ་པར་འཕྲུལ་བར་བསྟན་པས་བྱིན་གྱིས་བརླབ་ཀྱིས་གྲུབ་པ།ནུས་པའི་མཐུས་གྲུབ་པ་སྨན་དང་ནོར་བུ་བཞིན་དུ་སྔགས་དེ་དག་ལ་དངོས་གྲུབ་སྒྲུབ་པའི་ནུས་པ་ཐོགས་མེད་མི་བསླུ་བར་ཡོད་པའོ། </span></a>
<a href="sessions/transcript_12.html#hypertranscript1=142.45,182.20"><span class="tibetan">རྒྱུ་མཚན་དེའི་ཕྱིར་གནས་སྐབས་དང་མཐར་ཐུག་གི་འདོད་པའི་དོན་རྣམས་སྔགས་ཀྱི་མཐུས་སྒྲུབ་མི་ནུས་པ་གང་ཡང་མེད་དོ། དེསན་ལྷ་སྔགས་དབྱེར་མེད་དུ་རྟོགས་པའི་ངེས་པས་དད་མོས་རྩེ་གཅིག་པར་བཟླ་བ་ནི་ཤིན་ཏུ་གལ་ཆེ་སྟེ། རྒྱུད་ལས། སྔགས་ཉིད་རྣལ་འབྱོར་མ་ཡི་གཟུགས། །རྣལ་འབྱོར་མ་ཉིད་སྔགས་ཀྱི་གཟུགས། །ཅི་སྟེ་གོ་འཕང་མཆོག་འདོད་པས། །དེ་གཉིས་དབྱེ་བར་མི་བྱའོ། །ཞེས་དང་། </span></a>
<a href="sessions/transcript_12.html#hypertranscript1=182.20,220.09"><span class="tibetan">དད་པ་བརྟན་པོས་བསྒྲུབ་པ་ན། །ནམ་མཁའ་མེད་པར་གྱུར་ན་ཡང་། །སྔགས་ཀྱི་དངོས་གྲུབ་མེདམི་སྲིད། །ལྷ་དང་དྲང་སྲོང་གིས་བཤད་པའི༑ ༑རིགས་སྔགས་བསླུ་བ་མི་སྲིདན། །འདོད་ཆགས་བྲལ་བས་བཤད་པ་ཡི། །གསང་སྔགས་སྦྱོར་བས་བསླུ་བནི། །མ་བྱུང་འབྱུང་བར་མི་འགྱུར་རོ། །ཞེས་གསུངས༑</span></a>
<a href="sessions/transcript_12.html#hypertranscript1=220.09,260.01"><span class="tibetan">མདོར་ན་སངས་རྒྱས་ཀྱི་ཡེ་ཤེསནི་གདུལ་བྱའི་བློ་ངོར་རྣམ་པ་ཐམས་ཅད་པ་འཆར་རུང་བ་ཡིན་ལ། དེ་ཡང་སངས་རྒྱས་ཀྱིས་འདུལ་བ་ལ་སངས་རྒྱས་དངོས་སུ་སྣང་བ་དང་། ཕལ་པས་འདུལ་བ་ལ་ཕལ་པར་སྣང་བ་གཉིས་སངས་རྒྱས་གཅིག་གི་ཡེ་ཤེས་རོལ་པར་ཁྱད་མེད་པས་དོན་ལ་བཟང་ངན་མེད་པ་ལྟར། </span></a>
<a href="sessions/transcript_12.html#hypertranscript1=260.01,277.87"><span class="tibetan">འདིར་ཡང་སངས་རྒྱས་ཉིད་ཕལ་པའི་ངོར་སྔགས་ཀྱི་རྣམ་པར་བསྟན་པ་ཡིན་ལ། སྔགས་གྲུབ་པས་ལྷ་མངོན་སུམ་དུ་བྱོན་པའང་ལྷ་ཉིད་སྔགས་སུ་འཕྲུལ་པ་བསྒྲུབ་པས་སྔགས་ཉིད་ལྷར་འཕྲུལ་བའི་ཚུལ་གྱིས་གདུལ་བྱ་ལ་དངོས་གྲུབ་སྩོལ་བ་ཙམ་དུ་ཟད་པས་ལྷ་སྔགས་རང་སེམས་གསུམ་དབྱེར་མེད་པའི་ཚུལ་ལ་ངེས་ཤེས་བསྐྱེད་པ་ཅིས་ཀྱང་གལ་ཆེའོ། </span></a><br><br>



<a href="sessions/transcript_12.html#hypertranscript1=277.87,296.46"><span class="tibetan">གཉིས་པ་ལ་གཉིས། བཟླས་པའི་གཞི་འགོད་པ་དང་། སྤྲོ་བསྡུའི་དམིགས་པ་བྱེ་བྲག་ཏུ་བཤད་པའོ། དང་པོ་ནི། རང་ཉིད་དམ་ཚིག་སེམས་དཔའ་ཡི་དམ་གྱི་ལྷ་གང་ཡིན་གསལ་དག་བརྟན་གསུམ་དང་ལྡན་པར་བསྒོམ་པའི་ཐུགས་ཙིཏྟ་རིན་པོ་ཆེ་འོད་ཀྱི་རང་བཞིན་གུར་ཕུབ་པ་ལྟ་བུ་སྟེ་</span></a>
<a href="sessions/transcript_12.html#hypertranscript1=296.46,327.17"><span class="tibetan">ཁ་དོག་སྨུག་པོ་དབྱིབས་ཆ་ལང་ཁ་སྦྱར་བ་ལྟ་བུ་ཟུར་བརྒྱད་པ་ཕྱི་གསལནང་གསལ་འོད་ཀྱི་རང་བཞིན་ཅན་ནམ་འོད་ལྔའི་ཐིག་ལེའི་ཀློང་དུ་ཉི་ཟླའི་གདན་ལ་ཡེ་ཤེས་སེམས་དཔའ་རང་འདྲ་བའམ་ཡང་ན་རྒྱན་ཕྱག་མཚན་སྤངས་པ༑</span></a>
<a href="sessions/transcript_12.html#hypertranscript1=327.17,345.15"><span class="tibetan">ཁ་ཅིག་སྤྲུལ་པ་དང་སྤྲུལ་གཞིའི་དབང་དུ་བྱས་ཏེ་སྤྱན་རས་གཟིགས་ཀྱི་ཐུགས་ཀར་འོད་དཔག་མེད་དང་། མཚོ་རྒྱལ་གྱི་ཐུགས་ཀར་ཕག་མོ་བསྒོམ་པ་ལྟ་བུ་སྟེ་རང་གཞུང་དང་བསྟུན་ལ། དེའི་ཐུགས་ཀར་རིགས་སོ་སོའི་ཕྱག་མཚན་རྡོ་རྗེ་ལྟ་བུ་འགྲེངས་སྟབས་སུ་གནས་པའི་ལྟེ་བར་ཉི་ཟླ་བརྩེགས་པའམ། ཞི་བ་ལ་ཟླ་བ། </span></a>
<a href="sessions/transcript_12.html#hypertranscript1=345.15,377.87"><span class="tibetan">ཁྲོ་བོ་ལ་ཉི་མའི་གདན་སྲན་མ་བཀས་པ་ཙམ་གྱི་ལྟེ་བར་ཏིང་ངེ་འཛིན་སེམས་དཔའ་རྩ་བའི་ཐུགས་སྲོག་ཧཱུྃ༔དང་ཧཱུཾ་སོགས་ཡི་དམ་གང་ཡིན་གྱི་ས་བོན་ལྷའི་ཁ་དོག་དང་མཚུངས་པར་མར་མེ་ལྟར་གསལ་ཞིང་འཚེར་བ་ལ་ངས་སྟབས་སུ་ལྷའི་ཞལ་བསྟན་ཕྱོགས་ལྟར་གནས་པའི་མཐའ་བསྐོར་དུ་སྔགས་ཕྲེང་བཀོད་པ་སྟེ། སྒྲུབ་ཐབས་ཁ་ཅིག་ཏུ་བདག་དམ་ཚིག་པའི་ཐུགསཀར་ས་བོན་སྔགས་ཕྲེང་བསྒོམས་པ་ལས་ཡེ་ཤེས་སེམས་དཔའ་དང་ཕྱག་མཚན་མེད་པ་ཡང་འབྱུང་བས་རང་གཞུང་དང་བསྟན། </span></a>
<a href="sessions/transcript_12.html#hypertranscript1=377.87,402.32"><span class="tibetan">བསྒོམ་བྱའི་ཡི་གེ་ཡང་བོད་ཡིག་ཉིད་གསུང་རྡོ་རྗེའི་ངོ་བོར་གདོད་ནས་གྲུབ་པ་དང་། དེར་མ་ཟད་སངས་རྒྱས་ཀྱི་ཡེ་ཤེས་དང་རྣམ་འཕྲུལ་ཚད་མེད་པའི་གསང་བ་ཟབ་མོ་གདུལ་བྱའི་ཡུལ་ལ་མཉམ་པོར་འཇུག་པ་ལས་རྒྱ་བོད་ཀྱི་ཡིག་གཟུགས་ཀྱི་ཁྱད་པར་ཙམ་ལ་བྱིན་གྱིས་རློབ་པར་ནུས་མི་ནུས་སོགས་ཀྱི་དབྱེ་བསལ་མ་དམིགས་པའི་ཕྱིར་གཤར་གཟབ་གང་རུང་རང་གི་བློ་ལ་འཆར་བ་གང་བདེར་བྱ་བ་ལས་གཞན་དུ་བསྒྱུར་མི་དགོས་སོ། །</span></a>
<a href="sessions/transcript_12.html#hypertranscript1=402.32,422.43"><span class="tibetan">སྔགས་ཕྲེང་བཀོད་ཚུལ་ཡང་རྩ་བའི་ཐུགས་སྲོག་ས་བོན་གྱི་ཡི་གེ་དེའི་མདུན་ནས་བརྩམས་ཏེ་བཟླ་བྱའི་སྔགས་ཀྱི་ཡིག་འབྲུ་རྣམས་ཤིན་ཏུ་ཕྲ་བ་སྤུསཾ་བྲིས་པ་བཞིན་གསལ་ཞིང་འབར་བའི་ཕྲེང་བས་བསྐོར་བ་སྟེ། དེ་ཡང་རང་གཞུང་དང་བསྟུན་སྔགས་ཕྲེང་གཡས་སུ་འཁོར་དགོས་པ་རྣམས་སྔགས་ངོ་ཕྱིར་བསྟན་པ་དང༌། </span></a>
<a href="sessions/transcript_12.html#hypertranscript1=422.43,453.97"><span class="tibetan">ཕྱི་ནས་བཀླག་ཕྱོགས་ལྟར་ཡིག་འབྲུ་རྣམས་ལངས་ཐབས་སུ་གཡོན་དུ་བཀོད་པ་ཕྲེང་བ་ལྟར་འཁོར་བའི་མགོ་འདྲེན་ཨོ་ལྟ་བུ་དང་ཧཱུྃ་ཧིསོགས་མཇུག་གི་སྔགས་འབྲུ་ཐུག་པ། དེ་ཡང་རིང་པའི་རིགས་ལ་མདུནནས་ཡིག་མགོ་བརྩམས་པའི་སྔགས་མགོ་ནང་བསྟན་དང་སྔགས་མཇུག་ཕྱི་ཟླརོལ་དུ་ཐད་ཀར་འགྲིགས་པའི་རིམ་པ་གཉིས་གསུམ་སྦལ་འཁྱིལ་བ་ལྟར་བསྒོམ་ལ་བཟླས་པའི་དུས་གཡས་སུ་བཀླག་ཐབས་སུ་འཁོར་དགོས་པ་ཡིན། </span></a>
<a href="sessions/transcript_12.html#hypertranscript1=453.97,470.05"><span class="tibetan">སྔགས་ཕྲེང་གཡོན་དུ་འཁོར་དགོས་པ་རྣམས་ཐུགས་སྲོག་གི་མདུན་ནས་སྔ་མ་ལྟར་ཡིག་འབྲུ་རྣམས་ལངས་སྟབས་སུ་སྔགས་ངོ་ནང་བསྟན་ནང་ནས་བཀླག་ཐབས་སུ་གཡས་བསྐོར་དུ་བཀོད། སྔགས་རིང་རྣམས་ཕྱི་ནང་བསྐོར་ལུགས་སྔ་མ་ལྟར་བྱ། བཟླ་བའི་སྐབས་གཡོན་དུ་འཁོར་དགོས་པ་ཡིན། སྔགས་ཕྲེང་གཡས་གཡོན་དུ་འཁོར་ཚུལ། </span></a>
<a href="sessions/transcript_12.html#hypertranscript1=470.05,495.64"><span class="tibetan">སྤྱིར་བཏང་ལྷ་ཡབ་ཀྱི་རིགས་རྣམས་གཡས་འཁོར་དང་། ཡུམ་རྣམས་ལ་གཡོན་འཁོར་ལྟ་བུར་འདུག་ཀྱང་མཐའ་གཅིག་ཏུ་ངེས་པ་མེད་པས་རང་གཞུང་དང་བསྟན། ཡང་སྔགས་ཕྲེང་དངོས་སྤྱི འཁོར་མི་དགོས་པར་དེ་ལས་འོད་ཟེར་སྤྲོ་བསྡུ་སོགས་བྱེད་པའི་རིགས་ལ་སྔགས་ངོ་བསྟན་ཕྱོགས་གོང་ལས་གོ་བཟློག་སྟེ་བཀོད་ལུགས་ཀྱིས་གཡས་གཡོན་བསྐོར་ཕྱོགས་ཉིད་གཙོ་ཆེ་བས་དེ་ལྟར་སྐབས་དང་སྦྱར་ཤེས་པར་བྱའོ། </span></a><br><br>



<a href="sessions/transcript_12.html#hypertranscript1=495.64,514.72"><span class="tibetan">གཉིས་པ་སྤྲོ་བསྡུའི་དམིགས་པ་བྱེ་བྲག་ཏུ་བཤད་པ་ལ་ལྔ་ལས། དང་པོ་བསྙེན་པའི་ཡན་ལག་བཀོད་པའི་བཟླས་པའམ་ཟླ་བ་སྐར་ཕྲེང་ལྟ་བུ་ནི། ས་བོན་དང་སྔགས་ཕྲེང་འོད་ཟེར་འཕྲོ་བ་ལ་ཡང་ཡང་སེམས་བཟུང་། དེ་ནས་རིམ་པར་ལྷ་ཐམས་ཅད་ཀྱི་ཞལ་ནས་སྔགས་སྒྲ་སྒྲོགས་པ་དང་༑ སྔགས་འབྲུ་རྣམས་ཀྱང་རང་སྒྲ་དང་བཅས་གདན་ལས་ཅུང་ཟད་འཕར་ཏེ་ཐོག་མར་འོད་ཟེར་འཁོར། </span></a>
<a href="sessions/transcript_12.html#hypertranscript1=514.72,523.87"><span class="tibetan">དེནས་སྔགས་ཕྲེང་ཉིད་རིམ་གྱིས་ཇེ་མགྱོགས་སུ་འཁོར་བ་ལས་འོད་ཟེར་འཕྲོས། ལུས་ཀྱི་ནང་ཐམས་ཅད་གང་། ནད་གདོན་སྡིག་གྲིབ་བག་ཆགས་དང་བཅས་སངས་ཀྱིས་བསལ་བར་མོས་པའོ། </span></a><br><br>



<a href="sessions/transcript_12.html#hypertranscript1=523.87,550.14"><span class="tibetan">གཉིས་པ་ཉེ་བར་བསྙེན་པ་མགལ་མེ་འཁོར་བ་ལྟ་བུའམ་ཁྱོགས་ཀྱི་བཟླས་པ་ནི་ཐུགས་ཀའི་སྔགས་ཕྲེང་ལས་སྔགས་ཕྲེང་གཉིས་པ་ཞིག་འཕྲོས་པ་ཡིག་འབྲུ་རྣམས་གཅིག་རྗེས་གཅིགནོན་རེག་ལ་མ་འབྱར་ཞིང་བར་མ་ཆད་པའི་ཕྲེང་བ་སྔགས་ཀྱི་རང་སྒྲ་དང་བཅས་པ་མགལ་མེའི་འཁོར་ལོ་བསྐོར་བ་བཞིན་ཡེ་ཤེས་པ་དང་དམ་ཚིག་སེམས་དཔའི་ཞལ་ནས་རིམ་པར་ཐོན་པ་ཡུམ་གྱི་ཞལ་དུ་ཞུགས། </span></a>
<a href="sessions/transcript_12.html#hypertranscript1=550.14,575.13"><span class="tibetan">ཐུགས་བརྒྱུད་བསྐུལ་སྐུ་ཡི་ནང་བརྒྱུད་པདྨ་ནས་བྱུང་སྟེ་ཡབ་དང་ཡེ་ཤེས་སེམས་དཔའ་གཉིས་ཀྱི་རྡོ་རྗེའི་ལམ་ནས་སྟེང་དུ་ཡར་བྱང་ཆུབ་ཀྱི་སེམས་བདེ་བ་ཆེན་པོའི་ངོ་བོར་བདེ་ཕྲིལ་ཕྲིལ་བྱུང་བ་ཐུགས་ཀའི་ས་བོན་ལ་ཐིམ་པས་མཆོག་གི་དངོས་གྲུབ་ཐོབ་པར་མོས་པ་ནི་ཡེ་ཤེས་ཀྱི་བཟླས་པ་སྟེ། དེས་ཐིག་ལེ་བརྟན༑ གསལ་ཉམས་སྐྱེ། ཐུར་སེལ་དབུ་མར་ཐིམ་པར་བྱེད། རྒྱུན་རིང་ན་རླུང་སྟོད་དུ་འཇུགས་པའི་གེགས་འབྱུང་བ་སྲིད་དོ། </span></a>
<a href="sessions/transcript_12.html#hypertranscript1=575.13,605.15"><span class="tibetan">དེ་སེལ་བྱེད་སྔགས་ཕྲེང་ཡབ་ཀྱི་རྡོ་རྗེནས་ཡུམ་གྱི་པདྨར་ཕྱིན་པ་ཡུམ་གྱི་ཞལ་ནས་ཡབ་ཀྱི་ཞལ་དུ་ཞུགས་སྙིང་གའི་ས་བོན་ལ་ཐིམ། དེ་ལས་སྔར་ལྟར་སྔགས་ཕྲེང་བར་མ་ཆད་དུ་བྱུང་ནས་འཁོར་བར་བསྒོམ་པ་ནི་དོ་ལིའམ་ཁྱོགས་ཀྱི་བཟླས་པ་སྟེ། དེས་མི་རྟོག་པའི་ཉམས་སྐྱེ། སྲོག་རླུང་དབུ་མར་ཐིམ། སྟོད་འཚང་གི་གེགས་སེལ། རྒྱུན་རིང་ན་ཐིག་ལེ་ཉམས་པ་དང་དམིགས་པ་གསལ་ཆ་ཆུང་བར་འགྱུར་ཉེན་ཡོད་པས། </span></a>
<a href="sessions/transcript_12.html#hypertranscript1=605.15,621.91"><span class="tibetan">དེ་གཉིས་སྤེལ་ནས་བསྒོམ་ན་ལེགས་པས། སྔ་དྲོ་དང་སྲོད་ལ་ཚུར་འཁོར་བ་དང་ཉིན་གུང་དང་ཕྱི་དྲོ་ཕར་འཁོར་བར་བསྒོམ།དེ་གཉིས་ཀ་ལ་འཁོར་ལོའི་བཟླས་པ་ཞེས་བྱ་སྟེ། མདུན་བསྐྱེད་ཡོད་པ་རྣམས་ལའང་འདི་བཞིན་སྦྱར་ཏེ་བདག་མདུན་གྱི་བར་དུ་སྔགས་ཕྲེང་སྤྲོ་བསྡུ་བྱའོ། །</span></a><br><br>



<a href="sessions/transcript_12.html#hypertranscript1=621.91,644.25"><span class="tibetan">གསུམ་པ་སྒྲུབ་པའི་ཡན་ལག་རྒྱལ་པོའི་ཕོ་ཉ་ལྟ་བུའམ་སྤྲོ་བསྡུའི་བཟླས་པནི། སྔགས་བཟླས་པའི་རྐྱེན་གྱིས་ཐུགས་སྲོག་སྔགས་ཕྲེང་དང་བཅས་པ་ལས་འོད་ཟེར་ཁ་དོག་ལྔ་ལྡན་ནམ་མཁའ་གང་བར་འཕྲོས་པའི་རྩེ་ལས་མཆོད་པའི་ལྷ་མོ་མཆོད་རྫས་ཐོགས་པ་དཔག་ཏུ་མེད་པ་འཕྲོས། མཁའ་ཁྱབ་ཀྱི་རྒྱལ་བ་སྲས་དང་བཅས་པ་ལ་ཐུགས་མཉེས་པའི་མཆོད་པ་བསམ་གྱིས་མི་ཁྱབ་པ་ཕུལ། ལྷ་རྣམས་ཟག་མེད་ཀྱི་བདེ་བ་ཆེན་པོས་ཐུགས་མཉེས་པར་བྱས། </span></a>
<a href="sessions/transcript_12.html#hypertranscript1=644.25,661.91"><span class="tibetan">སྐུ་གསུང་ཐུགས་ཀྱི་བྱིན་རླབས་དང་དངོས་གྲུབ་ཐམས་ཅད་སྐུ་ཕྱག་རྒྱ། གསུང་ཡིག་འབྲུ། ཐུགས་ཕྱག་མཚན་གྱི་རྣམ་པར་རམ་འོད་ཟེར་དཀར་དམར་མཐིང་གསུམ་རྣམ་པར་ཆར་བབས་པ་ལྟར་བྱོན་ནས་རང་གི་སྒོ་གསུམ་ལ་ཐིམ་པས་སྒྲིབ་གཉིས་བག་ཆགས་དང་བཅས་པ་དག །ཚོགས་གཉིས་ཡོངས་སུ་རྫོགས། དབང་བཞི་ཆིག་རྫོགས་སུ་ཐོབ་པར་བསམ་པ་ནི་བདག་དོན་བྱིན་རླབས་བསྡུ་བའི་དམིགས་པའོ། །</span></a>
<a href="sessions/transcript_12.html#hypertranscript1=661.91,688.14"><span class="tibetan">ཡང་འོད་ཟེར་འཕྲོས་ཏེ་ཁམས་གསུམ་རིགས་དྲུག་གི་སེམས་ཅན་རྣམས་ལ་ཕོག་པས་ལས་ཉོན་སྡིག་སྒྲིབ་དང་སོ་སོའི་སྡུག་བསྔལ་ཐམས་ཅད་སྐད་ཅིག་ལ་སྦྱངས། ཉན་རང་བྱང་སེམས་རྣམས་ཀྱང་ཤེས་སྒྲིབ་ལས་གྲོལ་བར་བྱས། ཐམས་ཅད་ཀྱི་ལུས་ངག་ཡིད་གསུམ་རྡོ་རྗེ་གསུམ་གྱི་ངོ་བོར་གནས་གྱུར་པར་བསམ་པ་ནི་གཞན་དོན་ཕྲིན་ལས་ཀྱི་བཟླས་པ་སྟེ། འདིའི་སྐབས་སུ་ལས་བཞི་གང་འདོད་ཀྱི་དམིགས་པའང་འཕྲུལ་ཤེས་པར་བྱའོ། །</span></a><br><br>



<a href="sessions/transcript_12.html#hypertranscript1=688.14,713.39"><span class="tibetan">བཞི་པ་སྒྲུབ་པ་ཆེན་པོའི་ཡན་ལག་བུང་བ་ཚང་ཞིག་པ་ལྟ་བུནི། ལྷ་སྔགས་ལས་སྤྲོས་པའི་འོད་ཟེར་གྱིས་སྣོད་གཞལ་ཡས་ཁང་། བཅུད་ལྷ་ཡི་འཁོར་ལོ། སྒྲ་གྲགས་སྔགས་ཀྱི་རང་བཞིན། དྲན་རྟོག་ཡེ་ཤེས་ཀྱི་རོལ་པར་བསྒྱུར་བར་མོས་ལ་འཛིན་མེད་ཀྱི་ངང་ནས་བཟླ་བནི་བདག་གཞན་གཉིས་མེད་ཀྱི་བཟླས་པའོ། ཛཔྲ་དགོངས་བཞི་པོ་འདི་རིམ་ཅན་དུ་སྦྱོར་བ་དང་། གང་ཡང་རུང་བ་དེ་ཟུང་སྦྱོར་བ་སོགས་ཡོད་པ་ལས་རང་གཞུང་དངོས་བསྟན་ཉིད་གལ་ཆེའོ། །</span></a><br><br>



<a href="sessions/transcript_12.html#hypertranscript1=713.39,739.64"><span class="tibetan">ལྔ་པ་ཐུན་མོང་མ་ཡིན་པ་མན་ངག་གི་ལུགས་ལྟར་བསྙེན་སྒྲུབ་ཆིག་ཆོད་དུ་བྱས་ན། བཟླས་པའི་ཐོག་མར་རང་ཡི་དམ་དུ་གསལ་བའི་སྤྱི་བོར་བླ་མ་པད་འབྱུང་ཡབ་ཡུམ་རྡོ་རྗེ་འཆང་གི་ཆ་ལུགས་ཅན་དུ་བཞུགས་པ་ལ་བཀའ་བརྒྱུད་བླ་མའི་ཚོགས་ཀྱིས་བསྐོར་བར་མོས་ལ། མོས་གུས་དྲག་པོས་ཐུགས་རྒྱུད་བསྐུལ་བས་སྐུའི་གནས་གསུམ་འབྲུ་གསུམ་ལས་འོད་ཟེར་དཀར་དམར་མཐིང་གསུམ་བདུད་རྩིའི་རྣམ་པར་བྱུང་། རང་གི་སྤྱི་བོ་ནས་ཞུགས། </span></a>
<a href="sessions/transcript_12.html#hypertranscript1=739.64,760.65"><span class="tibetan">ལུས་གང་སྒྲིབ་པ་དག །ཐུགས་རྒྱུད་ཀྱི་བྱིན་རླབས་མ་ལུས་པ་ཞུགས་ནས་ལྷ་སྔགས་ཐམས་ཅད་མྱུར་དུ་འགྲུབ་པའི་དངོས་གྲུབ་ཐོབ་པར་བསམ་ལ། བཛྲ་གུ་རུ་བརྒྱ་རྩ་ཙམ་བཟླ་བླ་མ་རང་ལ་བསྟིམ། དེ་ནས་ངག་བྱིན་རླབས་དང་། ཕྲེང་བ་བྱིན་རླབས་སོགས་བྱས་རྗེས། རང་ལྷར་གསལ་བའི་ཐུགས་ཀ་ནས་རྟེན་དང་བརྟེན་པའི་ཛཔྲ་ཁང་མདུན་དུ་ཕྱེས་ཏེ། </span></a>
<a href="sessions/transcript_12.html#hypertranscript1=760.65,789.78"><span class="tibetan">ཐུགས་གའི་ས་བོན་སྔགས་ཕྲེང་ལས་འོད་ཟེར་དང་སྔགས་ཕྲེང་མགལ་མེ་ལྟར་བརྒྱུད། ལྗགས་ཀྱི་རྩེ་ནས་ནམ་མཁར་འཁྲིགས་པའི་འོད་ཟེར་ཆེན་པོས་མཁའ་ཁྱབ་ཀྱི་རྒྱལ་བ་སྲས་བཅས་ལ་ཀུན་བཟང་བདེ་བ་ཆེན་པོའི་མཆོད་སྤྲིན་དམ་པ་ཕུལ། ཐུགས་དགྱེས་ཤིང་ངོམས་པའི་ཚུལ་དུ་དགོངས་ཏེ་དེ་ཐམས་ཅད་ཆོས་ཀྱི་སྐུ་ལས་གཟུགས་ཀྱི་སྐུ་སྒོམ་པའི་ལྷའི་དཀྱིལ་འཁོར་གྱི་རྣམ་པར་མཁའ་ཁྱབ་ཏུ་སད་པ་ཏིལ་གྱི་གང་བུ་བཞིན་དུ་ཛཔྲ་ཁང་གི་ལྷ་དང་གཉིས་སུ་མེད་པར་བཞུགས་ཤིང་དེ་དག་གི་སྐུ་གསུང་ཐུགས་ཀྱི་འོད་ཟེར་རང་ལ་ཐིམ། </span></a>
<a href="sessions/transcript_12.html#hypertranscript1=789.78,827.50"><span class="tibetan">ཡང་མདུན་མཁར་འཁྲིགས་པའི་སྔགས་འབྲུ་རྣམས་ལས་འོད་ཟེར་དཔག་ཏུ་མེད་པ་འཕྲོས། རྩ་བ་དང་བརྒྱུད་པར་བཅས་པ་སོགས་རིག་འཛིན་བླ་མའི་ཚོགས་མཉེས་པར་བྱས། བྱང་ཆུབ་སེམས་དཔའ་རྣམས་མཉམ་པའི་ངང་ལས་འགྲོ་དོན་ལ་བཞེངས། མ་མོ་མཁའ་འགྲོ་རྣམས་དཔའ་བསྐྱེད༑ ཆོས་སྐྱོང་དམ་ཅན་རྣམས་ལས་ལ་བཙུད། ཉན་རང་རྣམས་འགོག་པ་ལས་བསླངས། འཇིག་རྟེན་དྲེགས་བྱེད་རྣམས་དབང་དུ་བསྡུས། </span></a>
<a href="sessions/transcript_12.html#hypertranscript1=827.50,848.30"><span class="tibetan">ཕས་ཀྱི་རྒོལ་བ་བདུད་དང་མུ་སྟེགས་དཔའ་བཀོང་། ཁམས་གསུམ་སེམས་ཅན་རྣམས་ཀྱི་ལོག་རྟོག་ཟིལ་གྱིས་གནོན། དགྲ་བགེགས་གདུག་པ་ཅན་ཚར་བཅད། ཕྱོགས་དུས་འགྲོ་བ་ཐམས་ཅད་ཀྱི་སྒྲིབ་པ་མཐའ་དག་བཅོམ་ནས་གནས་སྐབས་དང་མཐར་ཐུག་གི་རེ་བ་ཡོངས་སུ་རྫོགས་པར་བྱས་ཏེ་ཡི་དམ་ལྷའི་གོ་འཕང་ལ་བཀོད། </span></a>
<a href="sessions/transcript_12.html#hypertranscript1=848.30,868.66"><span class="tibetan">སླར་ཡང་འོད་ཟེར་དེས་ཕོག་པས་ཕྱི་སྣོད་ཐམས་ཅད་གཞལ་ཡས་ཁང་། ནང་བཅུད་ཐམས་ཅད་ལྷ་དང་ལྷ་མོ་སྟེ། སྣང་སྲིད་སྣོད་བཅུད་ཐམས་ཅད་བསྒོམ་པའི་ལྷའི་དཀྱིལ་འཁོར་ཉག་གཅིག་ཏུརྫོགས་ཤིང་། དེ་རྣམས་ཀྱི་ཞལ་དང་ནམ་མཁའ་ཁྱབ་པའི་སྔགས་ཕྲེང་གི་འཁོར་ལོ་ལས་ཀྱང་གང་བཟླ་བྱའི་གསང་སྔགས་ཀྱི་རང་སྒྲ་འབྲུག་སྟོང་ལྡིར་བའམ། རི་རབ་འབུམ་ཉིལ་བའམ། གནམ་ལྕགས་ཀྱི་སྒྲ་ལྟ་བུས་ནམ་མཁའི་ཁམས་ཁྱབ་ཅིང་། </span></a>
<a href="sessions/transcript_12.html#hypertranscript1=868.66,900.60"><span class="tibetan">སྔགས་ཀྱི་འོད་ཟེར་དེ་ཡང་རྩ་བའི་ལྷའི་མདོག་གམ། ཡང་ན་དབུས་མཐིང་ནག ཤར་སྨག་ནག །ལྷོར་སེར་ནག །ནུབ་དམར་ནག །བྱང་ལྗང་ནག་ཏུ་འབར་ཞིང་འཁྲུགས་པའི་ཏིང་ངེ་འཛིན་ལ་རྩེ་གཅིག་ཏུ་གནས་པར་བྱས་ཏེ་བཟླ་བར་བྱའོ། །འདི་ན་གཙོ་བོ་ཁྲོ་བོ་ལ་སྦྱར་བ་སྟེ། གཞན་དུ་ཞི་བ་ལ་ཁོག་འདྲ་ཞིང་འོད་ཟེར་འཇམ་ལ་བདེ་བ་བསྐྱེད་པ་དང་། སྔགས་ཀྱི་སྒྲ་ཚངས་པའི་དབྱངས་ལྟར་སྙན་པ་ཉིད་དུ་བྱའོ། །</span></a>
<a href="sessions/transcript_12.html#hypertranscript1=900.60,912.51"><span class="tibetan">བཟླས་དམིགས་དེ་དག་གི་སྐབས་ཀུན་ཏུ་ཐམས་ཅད་རོ་མཉམ་ཡེ་ཤེས་ཆེན་པོའི་ངང་དུ་ཤེས་ཤིང་། སྣང་སྲིད་ཐམས་ཅད་རང་རིག་པའི་དབང་དུ་སྒྱུར་ཏེ་ཐམས་ཅད་ཀྱི་བྱིན་རླབས་དངོས་གྲུབ་གང་འདོད་ཐོབ་པའི་དམིགས་པ་དང་ལྡན་པར་བྱའོ། </span></a><br><br>



<a href="sessions/transcript_12.html#hypertranscript1=912.51,931.38"><span class="tibetan">ཐུན་འཇོག་ཁར་ནམ་མཁའི་ཡིག་འབྲུ་འོད་ཟེར་དང་བཅས་པ་རྣམས་དང་། སྣང་སྲིད་ལྷའི་དཀྱིལ་འཁོར་དུ་ཤར་བ་ཐམས་ཅད་ཛཔྲ་ཁང་གི་ལྷ་ལ་ཐིམ། ཛཔྲ་ཁང་གི་ལྷ་རྣམས་རང་ལ་ཐིམ་པར་རང་ལུས་བཀྲག་མདངས་གཟི་བརྗིད་ཆེས་ཆེར་འཕེལ་ཞིང་ལུས་ཐམས་ཅད་བསྒོམས་པའི་ལྷ་སྐུ་ཕྲ་མོས་ཐེམ་མེར་གང་བར་བསམ། གཙོ་འཁོར་གྱི་བཟླས་པ་ཀུན་ལ་དེ་ལྟར་སྦྱར་རོ། །</span></a>
<a href="sessions/transcript_12.html#hypertranscript1=931.38,944.22"><span class="tibetan">ཐུན་མཐར་དབྱངས་གསལ་རྟེན་སྙིང་ཡིག་བརྒྱ་རྣམས་གསུམ་གསུམ་གྱིས་སྔགས་ཀྱི་ཉམས་པ་སྐྱོང་ནུས་པ་བརྟན་པར་བྱ་བ་སོགས་སྤྱི་ལྟར་རོ། །འདི་ནི་སྔ་འགྱུར་རིག་འཛིན་བརྒྱུད་པའི་མན་ངག་གནད་བསྡུས་ཀུན་མཁྱེན་བླ་མ་འཇམ་དཔལ་དགྱེས་པའི་ཐུགས་བཅུད་དེ། </span></a>
<a href="sessions/transcript_12.html#hypertranscript1=944.22,956.94"><span class="tibetan">གཞན་ཡང་རྩ་གསུམ་སྤྱི་བྱེ་བྲག་ཏུ་སྒྲུབ་ཚུལ་དང་། ཞི་རྒྱས་དབང་དྲག་བསྲུང་ཟློག་བསད་དམིགས་སོགས་ཐུན་མོང་དང་ཐུན་མིན་རྣམས་ནི་རྩ་བའི་བསྙེན་ཡིག་དང་ཞིབ་པར་བླ་མའི་ཞལ་ནས་བླང་སྟེ་གསང་བས་སྒྲུབ་ན་དངོས་གྲུབ་རྣམ་གཉིས་ལག་རྩེར་སོན་པར་འགྱུར་རོ། །</span></a><br><br>



<a href="sessions/transcript_12.html#hypertranscript1=956.94,981.12"><span class="tibetan">གསུམ་པ་ཇི་ལྟར་བཟླ་བའི་ཚུལ་དགོས་པ་ཕན་ཡོན་དང་བཅས་པ་བཤད་པ་ལ། ཇི་ལྟར་བཟླ་བའི་ཚུལནི། སྤྱིར་ངག་བཟླས་སྐད་གསང་མཐོན་པོར་བཟླ་བ་དང་། མཆུ་དང་ལྕེ་རྩེ་མགུལ་ཙམ་གྱིས་ཤུབ་བུར་བཟླ་བ་དང་།རླུང་བཟུང་སྟེ་སྔགས་ཀྱི་གཟུགས་དང་སྒྲ་ལ་སེམས་གཏད་པ་འགོག་བཟླས་དང་། རླུང་འཛིན་པ་ཙམ་ཡང་མི་བྱ་བར་ཡིད་ཁོ་ནས་སྔགས་ཀྱི་གཟུགས་སམ་སྒྲ་གདངས་དྲན་པ་ཡིད་བཟླས་དང་། </span></a>
<a href="sessions/transcript_12.html#hypertranscript1=981.12,1013.40"><span class="tibetan">ས་བོན་གྱི་ནཱ་ད་ལས་དབུགས་ཕྱིར་དབྱུང་བ་དང་ལྷན་ཅིག་ཧཱུྃ་གི་སྒྲས་སྐུའམ་འོད་ཟེར་སྤྲོས་ཏེ་དོན་གཉིས་བསྒྲུབས། ནང་དུ་འཇུག་པའི་ཚེ་ཨོཾ་གྱི་སྒྲས་ཚུར་བསྡུས༑ གནས་པའི་ཚེ་ཨཱ༔འི་སྒྲས་ནཱ་ད་ལ་ཐིམ་པའམ། ཡང་ན་རང་སྔགས་དང་སྦྱར་ཏེ་རྡོ་རྗེའི་བཟླས་པ་བྱ་བ་སོགས་ཡོད་ཀྱང་། འདིར་ངག་བཟླས་ཙམ་གྱི་དབང་དུ་བྱས་ཏེ། གང་ལ་བཟླ་བའི་གཞི་བགྲང་ཕྲེང་གི་མཚན་ཉིད་དང་། དེ་ཇི་ལྟར་བྱིན་གྱིས་རླབས་པ། ལས་སོ་སོ་དང་བསྟན་ཏེ་འདྲེན་ཚུལ་སོགས་གཞུང་སྤྱི་མཐུན་ལྟར་བྱ་བ་ལས་འདིར་ཡི་གེས་འཇིགས་ལ། </span></a>
<a href="sessions/transcript_12.html#hypertranscript1=1013.40,1027.26"><span class="tibetan">བཟླ་ཚུལ་དངོས་ནི། ཨོ་རྒྱན་ཆེན་པོས། མ་ཡེངས་ཏིང་འཛིན་ལྡན་པས་བཟླ༔ གཞན་དུ་ཡེངས་པར་གྱུར་ན་ནི༔ བསྐལ་པར་བཟླས་ཀྱང་འབྲས་མི་འབྱིན༔ ཞེས་གསུངས་པས་སེམས་རྣམ་པར་གཡེང་བས་ཇི་ཙམ་དུ་བཟླས་ཀྱང་ངག་སྒྲིབ་ཅུང་ཟད་སྲབ་པ་ཙམ་ལས་འདོད་པའི་དངོས་གྲུབ་ཆེན་པོ་འབྱིན་པར་མི་འགྱུར་བས། </span></a>
<a href="sessions/transcript_12.html#hypertranscript1=1027.26,1060.27"><span class="tibetan">ལྷའི་གསལ་སྣང་དང་སྔགས་ཕྲེང་འོད་ཟེར་སྤྲོ་བསྡུ་སོགས་ལ་སེམས་གཏད་དེ་ཏིང་ངེ་འཛིན་རྩེ་གཅིག་པའི་ངང་ནས་གནད་དུ་མ་ཡེངས་པར་བཟླ་བ་གལ་ཆེ་ཞིང་། དེ་ཡང་ཤེས་ན་ཡི་གེའི་སྐྱེ་གནས་སྒྲའི་འབྱིན་ཚུལ་ལྕེ་མཆུའི་བྱེད་རྩོལ་སོགས་མ་འཁྲུགས་པར། ཡི་གེ་རེ་རེ་ནས་ཤིན་ཏུ་མྱུར་བ་དང་། ཧ་ཅང་བུལ་བ་མ་ཡིན་པ་དང་། ཡི་གེ་རིང་པོ་རྣམས་ཐུང་བ་དང་། ཐུང་དུ་རྣམས་རིང་བ་མ་ཡིན་པ་དང་། ཡི་གེ་གཞན་ལྷག་པའམ་ཡི་གེ་དེ་ཉིད་ཆད་པ་མ་ཡིན་པ་དང་གཞན་ཡང་སྒྲ་ཧ་ཅང་ཆེ་བ་དང་ཆུང་བ་ལ་སོགས་པའི་སྐྱོན་རྣམས་སྤངས་ལ། </span></a>
<a href="sessions/transcript_12.html#hypertranscript1=1060.27,1080.32"><span class="tibetan">ཐུན་སྒང་དུ་གཞན་དུ་གཏམ་སྨྲ་བ་དང་། ཀླལ་བ་དང་ལུ་བ་སོགས་གཞན་གྱིས་བར་མ་ཆད་པར་བཟླ་བ་སྟེ། རྔམ་གློག་ལས། སྒྲ་ཆེན་མ་ཡིན་ཆུང་བ་མིན། མགྱོགས་པར་མ་ཡིན་བུལ་བར་མིན། དྲག་པོར་མ་ཡིན་ཞན་པར་མིན། ཡིག་འབྲུ་ཡན་ལག་ཉམས་པས་མིན།ཡེངས་པ་མ་ཡིན་སྨྲ་བཞིན་མིན། ཀླལ་སོགས་བར་དུ་ཆོད་པས་མིན། ཞེས་གསུངས། </span></a>
<a href="sessions/transcript_12.html#hypertranscript1=1080.32,1104.10"><span class="tibetan">དེ་ཡང་སྔགས་ཀྱི་སྒྲ་དོན་ཤན་སྦྱོར་བ་ཤེསན་དོན་གྱི་གཟུངས་འགྲུབ་པ་སོགས་ཀྱི་དགོས་པ་ཡོད་དེ། རྒྱུད་ལས། དོན་ལ་ཐེ་ཚོམ་མེད་པ་ཡི། །མཁས་པ་ལ་ནི་དངོས་གྲུབ་ཉེ། །ཅེས་གསུངས། དེ་ལྟར་སྦྱོར་མ་ཤེས་ཀྱང་དད་མོས་རྩེ་གཅིག་པས་བཟླསན་དངོས་གྲུབ་ཆེན་པོ་ཇི་ལྟ་བ་བཞིན་འབྱུང་སྟེ། ཡང་ན་བླུན་པོ་དད་པ་ཅན། །དེ་ལ་སྦྱོར་བའི་དངོས་གྲུབ་ཉེ། ཞེས་གསུངས་ཤིང་། </span></a>
<a href="sessions/transcript_12.html#hypertranscript1=1104.10,1128.67"><span class="tibetan">སྔོན་གྱི་གྲུབ་ཐོབ་འདར་ཕྱར་དང་ས་པཎ་གྱིས་འཕྲོག་བྱེད་བཏུལ་བའི་ལོ་རྒྱུས་ཀྱིས་ཀྱང་ཤེས་སོ། གལ་ཏེ་སྔགས་རྒྱ་སྐད་དུ་ཡོད་པ་བོད་སྐད་དུ་བསྒྱུར་བ་དང་། རྒྱ་བོད་འདྲེས་པར་ཡོད་པའི་བོད་སྐད་རྣམས་རྒྱ་སྐད་དུ་བསྒྱུར་བ་དང་། མཁའ་འགྲོའི་བརྡའ་སྐད་སོགས་ཡུལ་གཞན་གྱི་སྐད་དུ་ཡོད་པ་བརྡའ་སྤྲོད་པའི་ལུགས་དང་བསྟན་ནས་གསར་དུ་བཅོས་ཤིང་བསྒྱུར་བ་དེར་མ་ཡིན་པའི་ཕྱིར་གང་གསུངས་པ་པོ་དེའི་བདེན་ཚིག་འགྲུབ་པར་མི་འགྱུར་བའི་ཕྱིར་རོ། །</span></a>
<a href="sessions/transcript_12.html#hypertranscript1=1128.67,1156.41"><span class="tibetan">སྤྱིར་ཡང་གསང་སྔགས་ཀྱི་ཆོ་ག་སོགས་ལ་དཔྱད་པས་དངོས་གྲུབ་རིང་བར་བཤད་དེ། རྟོག་ཅིང་དཔྱོད་པའི་རྟོག་གེ་མཁན། །དེ་ལ་དངོས་གྲུབ་ཤིན་ཏུ་རིང་། །ཞེས་དང་། རྫས་དང་སྔགས་ཀྱི་སྦྱོར་བ་ལ། །དཔྱད་ན་དངོས་གྲུབ་མི་འབྱུང་སྟེ༑ གལ་ཏེ་ཡིད་གཉིས་ཟ་གྱུར་ཏམ། །བསམ་པ་འགྱུར་རམ་དད་པ་ཉམས། །དེ་ཚེ་དངོས་གྲུབ་ཉེ་བ་ཡང་། །ཕྱིར་ལྡོག་འགྱུར་བ་གདོན་མི་ཟ། །ཞེས་གསུངས། དེས་ན་དད་མོས་རྩེ་གཅིག་པས་བཟླ་བར་གཅེས་སོ། །</span></a>
<a href="sessions/transcript_12.html#hypertranscript1=1156.41,1179.26"><span class="tibetan">བཟླ་བྱའི་སྔགས་ཀྱང་ཕལ་ཆེར་ལྷའི་མཚན་ནས་བོས་ཏེ་ཐུགས་བསྐུལ་བ་ཡིན་ཏེ། ཡིག་དྲུག་ལ་མཚོན་ན། བོད་སྐད་དུ་སྐྱེ་ནོར་བུ་པདྨ་ཞེས་མཚན་ནས་འབོད་པ་དང་། སིདྡྷི་ལྟ་བུ་ལ། རྡོ་རྗེའི་བླ་མ་པདྨ་དངོས་གྲུབ་སྩོལ་ཐུགས་དམ་བསྐུལ་བ་ལྟ་བུ་ཡིན་པས། དོན་ལ་ཡེ་ཤེས་ཀྱི་ལྷ་ལ་བོས་མ་བོས་ཀྱིས་གསན་མི་གསན་དང་ཉེ་རིང་གི་ཁྱད་པར་མ་དམིགས་ཀྱང་། </span></a>
<a href="sessions/transcript_12.html#hypertranscript1=1179.26,1190.69"><span class="tibetan">སངས་རྒྱས་ཐམས་ཅད་ཀྱི་གསུང་ཆོས་སྐུའི་རང་བཞིན་ཡེ་ཤེས་ཀྱི་རིགས་སྔགས་དེ་ཉིད་བཟླས་པས་སྒྲིབ་པ་རིམ་གྱིས་ཟད་པ་ན་འབྲས་བུའི་ལྷ་དང་ཇེ་ཉེ་འགྱུར་བ་ཆོས་ཉིད་ཀྱིས་ཡེ་ཤེས་ལྷའི་བྱིན་རླབས་རྒྱུད་ལ་འཇུག་པར་འགྱུར་བ་ཡིནནོ། །</span></a><br><br>



<a href="sessions/transcript_12.html#hypertranscript1=1190.69,1228.39"><span class="tibetan">བཟླས་པའི་ཚད་ཀྱང་། གོང་དུ་ཕྱོགས་ཙམ་སྨོས་པ་ལྟར། རབ་མཚན་མའི་བསྙེན་པ་དངོས། ཉམས་རྨི་ལམ་གང་རུང་དུ་ལྷ་འགྲུབ་པའི་མཚན་མ་མཐོང་བ། འབྲིང་དུས་ཀྱི་བསྙེན་པ་ཟླ་དྲུག་སོགས་རང་གཞུང་ལས་བཤད་པ་དང་མཐུན་པ། ཐ་མ་གྲངས་བསྙེན་གྱི་དབང་དུ་བྱས་ན། དཀྱིལ་འཁོར་གྱི་གཙོ་བོའི་སྔགས་འབྲུ་རེ་ལ་འབུམ་ཕྲག་རེ། དཀྱིལ་འཁོར་གྱི་ལྷ་རྣམས་གཙོ་བོའི་བཅུ་ཆ་རེ། ཀུན་ལ་འབུམ་གྱི་རྗེས་སུ་ཁྲི་རེ། ཁྲིའི་རྗེས་སུ་སྟོང་། སྟོང་གི་རྗེས་སུ་བརྒྱ། བརྒྱ་ལ་བཅུ། བཅུ་ལ་གཅིག་སྟེརང་གི་བཅུ་ཆ་ཁ་སྐོང་དུ་བཟླ་བ་ཡང་ཡི་གེ་བཅོ་ལྔ་མན་ཆད་ལ་འབྲུ་འབུམ། སུམ་ཅུ་ཡན་ཆད་ལ་ཁྲིའི་ཚད་ཡིན་པར་ཡང་བཤད། </span></a>
<a href="sessions/transcript_12.html#hypertranscript1=1228.39,1248.38"><span class="tibetan">ཐམས་ཅད་རྫོགས་ལྡན་ལ་གྲངས་དངོས་བསྟན། སུམ་ལྡན་གྱི་དུས་སུ་ཉིས་འགྱུར། ཉིས་ལྡན་གྱི་དུས་སུ་སུམ་འགྱུར། རྩོད་ལྡན་ལ་བཞི་འགྱུར་དུ་བཟླ་དགོས་པར་གསུངས་པ་སོགས་ཡོད་དེ་གཙོ་བོ་རྣལ་འབྱོར་རང་གི་ནང་ཤེར་ཏིང་གི་ནུས་པ་དང་བསྟན་པ་གཅེས་སོ། །</span></a>
<a href="sessions/transcript_12.html#hypertranscript1=1248.38,1270.14"><span class="tibetan">དེ་ལྟར་བཟླ་བའི་ཚེ་སྔགས་སྟོང་ཕྲག་རེའི་མཚམས་སུ་སྟོང་ཚིག་གི་མཆོད་བསྟོད་བྱ་བར་གསུངས་ཀྱང་དེ་ཙམ་མ་གྲུབ་ན་བཟླས་པ་གྲུབ་པའི་རྗེས་སུ་མཆོད་བསྟོད་དང་། དབྱངས་གསལ་ཡིག་བརྒྱ་རྟེན་སྙིང་རྣམས་བརྗོད་སྐུ་གསུང་ཐུགས་ཀྱི་དམ་ཚིག་འགལ་བ་དང་སྔགས་ཆད་ལྷག་སོགས་ཀྱི་ཉེས་པ་བསྐང་ཞིང་ནུས་པ་བརྟན་པར་བྱ་བ་དང་དངོས་གྲུབ་ལེན་པ་སོགས་རང་གཞུང་ལྟར་བྱ། </span></a>
<a href="sessions/transcript_12.html#hypertranscript1=1270.14,1281.04"><span class="tibetan">གཞན་མཚམས་ཀྱི་སྤངས་བླང་སོགས་དང་ཐུན་མཚམས་ཀྱི་བྱ་བ་ཞིབ་པར་དམ་པ་སྔ་མ་རྣམས་ཀྱི་གསུང་སྤྱི་དང་། ཁྱད་པར་རྗེ་བླ་མས་མཛད་པའི་བསྙེན་སྤྱི་ཆེན་མོ་སོགས་ལས་ཤེས་པར་བྱ་ཞིང་ལག་ཏུ་ལོན་པོ་གཅེས་སོ། །</span></a>
<a href="sessions/transcript_12.html#hypertranscript1=1281.04,1300.90"><span class="tibetan">དེ་ལྟར་གཙོ་བོ་ལྷའི་རྣལ་འབྱོར་རྩེ་གཅིག་ཏུ་བསྒོམ་ཞིང་གྲངས་དུས་མཚན་མའི་བསྙེན་པ་ཚུལ་བཞིན་དུ་བྱས་པས་ཚེ་འདིར་བགེགས་དང་བར་ཆད་ཞི་བ་དང༌། ངག་ལ་ནུས་པ་འབྱུང་བ་དང་། ལྷ་མཉེས་པས་རྒྱུད་བྱིན་གྱིས་རློབས་པ་དང་། ཚོགས་གཉིས་རྫོགས་པས་བསམ་པ་འགྲུབ་པ་དང༌། གཞི་ལམ་འབྲས་གསུམ་གྱི་རྟེན་འབྲེལ་ཁྱད་པར་ཅན་འགྲིགས་ཤིང་རྒྱུད་སྨིན་པ་དང༌། </span></a>
<a href="sessions/transcript_12.html#hypertranscript1=1300.90,1318.22"><span class="tibetan">ཚེ་རབས་ཐམས་ཅད་དུ་ལྷག་པའི་ལྷས་རྗེས་སུ་འཛིན་པ་དང་། མཐར་ཐུག་རིགས་ཀྱིས་བདག་པོའི་ཐུགས་ཀློང་དུ་མངོན་པར་བྱང་ཆུབ་པ་དང་། གནས་སྐབས་སུའང་ལས་དང་དངོས་གྲུབ་ཀྱི་ཁྱད་པར་རབ་འབྱམས་ལ་དབང་བ་དང་། རྡོ་རྗེ་སློབ་དཔོན་གྱི་བྱ་བ་ལ་དཀྱིལ་འཁོར་གྱི་ལས་ལ་དབང་འབྱོར་བ་སོགས་དགོས་པ་དང་ཕན་ཡོན་ཚད་མེད་པ་དང་ལྡན་པ་ཡིནནོ། །</span></a><br><br>



<a href="sessions/transcript_12.html#hypertranscript1=1318.22,1336.28"><span class="tibetan">གསུམ་པ་མཇུག་ཆོ་གའི་ཡན་ལག་གཞན་བཤད་པ་ལ་བཞི། ཚོགས་མཆོད། གཏོར་སྐྱོངས། དངོས་གྲུབ་བླང་བ། ནོངས་བཤགས་སོགས་སོ། །དང་པོ་ནི། སྤྱིར་ཚོགས་ཀྱི་འཁོར་ལོའི་ངོ་བོ་ཐབས་ཤེས་དབྱེར་མེད་ཀྱི་ཀུན་སྤྱོད་ཁྱད་པར་ཅན། ངེས་ཚིག་ག་ཎ་ཙཀྲའི་སྒྲ་ལས་བདེ་བ་ཆེན་པོ་ཚོགས་མཆོད་འདུས་པའི་འཁོར་ལོས་ཉོན་མོངས་པའི་དྲྭ་བ་གཅོད་པ། </span></a>
<a href="sessions/transcript_12.html#hypertranscript1=1336.28,1360.26"><span class="tibetan">དབྱེ་ན། སྐལ་ལྡན་མི་ཡི་ཚོགས་ཐབས་ཤེས་ཟུང་དུ་ཚོགས་པ། འབྱོར་ལྡན་ཡོ་བྱད་ཚོགས་གསང་སྔགས་ནང་གི་དམ་རྫས་ཚང་བ། དགྱེས་ལྡན་ལྷ་ཡི་ཚོགས་དཀྱིལ་འཁོར་གྱི་ལྷ་རྣམས་བསྒོམས་ཤིང་སྤྱན་དྲངས་པ། དེ་གསུམ་འདུས་ཏེ་ལོངས་སྤྱད་པ་ལས་ཐོབ་པའི་བསོད་ནམས་དང་ཡེ་ཤེས་ཀྱི་ཚོགས་སོ། །</span></a>
<a href="sessions/transcript_12.html#hypertranscript1=1360.26,1376.56"><span class="tibetan">ཇི་ལྟར་བྱ་བའི་ལས་རིམ་ལ། ཚོགས་ཀྱི་འཁོར་ལོ་ལ་ཚུལ་བཞིན་དུ་སྒྲ་ཇི་བཞིན་པར་དངོས་སུ་སྤྱོད་ནུས་པའི་གང་ཟག་དཀོན་ཕྱིར༑ འདིར་དེང་སང་སྔགས་པ་རྣམས་ཀྱི་ལག་ལེན་ཐུན་མོང་བ་ལྟར་ཡེ་རྒྱ་ལ་བརྟེན་པའི་མོས་སློབ་ཀྱི་ཚོགས་བསགས་བྱ་བ་ལ། </span></a><br><br>



<a href="sessions/transcript_12.html#hypertranscript1=1376.56,1390.04"><span class="tibetan">སྦྱོར་བ་ཡོ་བྱད་ཀྱི་བཤམསནི། གང་དུ་བྱ་བའི་དཀྱིལ་འཁོར་གྱི་མདུན་དུ་ཕྱི་ནང་གསང་བའི་ཚོགས་མཆོད་དང་། དམ་ཚིག་གི་རྫས་སུ་འོས་པའི་བཟའ་བཅའ་བཏུང་བའི་རིགས་སོགས་ཅི་འབྱོར་པ་ལག་ལེན་ལྟར་བཤམ༔ </span></a>
<a href="sessions/transcript_12.html#hypertranscript1=1390.04,1423.97"><span class="tibetan">དེ་ཉིད་བྱིན་གྱིས་བརླབས་པ་ནི། རྫས་རྣམས་ལ་བདུད་རྩི་བྲན་ཏེ། རང་ཉིད་གཙོ་བོའི་ང་རྒྱལ་ལ་གནས་པའི་ཐུགས་ཀ་ནས་ཡི་གེ་རཾ་ཡཾ་ཁཾ་གསུམ་འཕྲོས་ཡེ་ཤེས་ཀྱི་མེ་རླུང་ཆུར་གྱུར་པས་མ་དག་པའི་དངོས་འཛིན་ཐམས་ཅད་བསྲེགས་གཏོར་བཀྲུས་ནས། སྟོང་པར་སྦྱངས། སྟོང་པའི་ངང་ལས་ཧཱུཾ་ལས་ཚོགས་གཞོང་རིན་པོ་ཆེའམ་རང་བྱུང་བྷཉྫ་འབར་བའི་ནང་དུ། བཅུད་འབྲུ་གསུམ་སོགས་འོད་དུ་ཞུ་བ་ལས་བྱུང་བའི་བྱང་ཆུབ་སེམས་ཀྱི་ངོ་བོ་ཤ་ལྔ་བདུད་རྩི་ལྔ་ཡེ་ཤེས་ལྔ་ཡི་རང་བཞིན་འདོད་ཡོན་གྱི་རྣམ་པ་ཅིར་ཡང་འཆར་བར་མོས་ཏེ་མཁའ་ཁྱབ་ཏུ་སྤེལ་ལོ། །</span></a><br><br>



<a href="sessions/transcript_12.html#hypertranscript1=1423.97,1445.32"><span class="tibetan">ཚོགས་ཞིང་སྤྱན་འདྲེན་པནི༑ རང་ཉིད་རྩ་བའི་ལྷ་ཡབ་ཡུམ་དུ་གསལ་བའི་ཐུགས་སྲོག་གམ་མཉམ་པར་སྦྱོར་བའི་སྦྱོར་མཚམས་ནས་འོད་ཟེར་དཔག་ཏུ་མེད་པ་འཕྲོས་པས་འོག་མིན་གྱི་གནས་དང་རང་བཞིན་སྤྲུལ་པའི་ཞིང་རབ་འབྱམས་ནས་བླ་མ་རྩ་གསུམ་དཀྱིལ་འཁོར་གྱི་ཚོགས་རྣམས་ཏིལ་གྱི་གང་བུ་ཁ་ཕྱེ་ལྟར་ནམ་མཁའི་ཁྱོན་ཐམས་ཅད་ཁྱབ་ཅིང་གང་བར་སད་དེ་མངོན་སུམ་དུ་བྱོན་པར་མོས་པའོ། །</span></a><br><br>



<a href="sessions/transcript_12.html#hypertranscript1=1445.32,1458.50"><span class="tibetan">དེ་ནས་མཆོད་པ་དངོས་ལ་གསུམ་གྱི། དང་པོ་མཆོད་པ་ནི༑ ཚོགས་ཕུད་ཆ་དང་པོ་དེ་ཉིད་ངོ་བོ་ཟག་མེད་ཡེ་ཤེས་ཀྱི་བདུད་རྩི་ལ་རྣམ་པ་འདོད་ཡོན་དྲུག་གི་ལྷ་མོ་དང་མཁོ་དགུའི་ལོངས་སྤྱོད་ཟད་མི་ཤེས་པ་ནམ་མཁའ་དང་མཉམ་པར་སྤྲུལ་ཏེ་འབུལ་བའོ། །</span></a><br><br>



<a href="sessions/transcript_12.html#hypertranscript1=1458.50,1473.52"><span class="tibetan">གཉིས་པ་བཤགས་པནི། ཚོགས་བར་པ་ཆ་གཉིས་པ་དེ་ཉིད་བདུད་རྩི་ལྔའི་རྣམ་པར་དམིགས་ཏེ་ཕུལ་བས་ལྷ་རྣམས་དགྱེས་པ་བསྐྱེད། ཐུགས་དམ་བསྐང་། ཉམས་ཆགས་རྟོག་སྒྲིབ་བྱང་ཡེ་ཤེས་ཆེན་པོས་བྱིན་གྱིས་རླབས་པར་མོས་ལ་ཡིག་བརྒྱ་སོགས་བརྗོད་དོ། །</span></a><br><br>



<a href="sessions/transcript_12.html#hypertranscript1=1473.52,1499.75"><span class="tibetan">ཐ་མ་བསྒྲལ་བ་ནི། སྔར་བྱིན་རླབས་མ་བྱས་གོང་ཐུར་དུ་བཅད་པའི་ལིངྒ་སོགས་ཡོདན་དང་། མེདན་ཆ་གསུམ་པ་ཉིད་མདུན་དུ་བཀོད་པ་ལ། འདོད་ཡོན་ལྷ་མོ་ཧཱུྃ་གི་རྣམ་པས་ཚུར་རང་ལ་བསྡུ། དེ་ཉིད་དམིགས་རྟེན་དུ་བྱས་ཏེ། རང་ཉིད་ལྷར་གསལ་བའི་ཐུགས་ཀ་ནས་འོད་ཟེར་དང་སྤྲུལ་པའི་ཕོ་ཉ་བསམ་གྱིས་མི་ཁྱབ་པ་འཕྲོས་ཏེ་བསྒྲལ་བྱ་ཞིང་བཅུ་ཚང་བ་སྟེ། </span></a>
<a href="sessions/transcript_12.html#hypertranscript1=1499.75,1522.96"><span class="tibetan">རྒྱུད་ལས། སངས་རྒྱས་བསྟན་པ་བཤིགས་པ་དང་། །དཀོན་མཆོག་དབུ་འཕང་སྨད་པ་དང་། །དགེ་འདུན་འདུ་བའི་སྒོ་འཕྲོག་དང་། །ཐེག་ཆེན་ཆོས་ལ་སྨོད་པ་དང་། །བླ་མའི་སྐུ་ལ་བསྡོ་བ་དང་། །རྡོ་རྗེའི་ནང་དབྱེན་བྱེད་པ་དང་། །སྒྲུབ་ལ་བར་ཆད་བྱེད་པ་དང་། །གང་ཞིག་དམ་ལས་ལོག་པ་དང༌། །སྙིང་རྗེ་མེད་པའི་སྲིན་པོ་དང་། །མུ་སྟེགས་ལོག་ལྟར་གཏོང་བ་དང་། །སྒྲུབ་པ་པོ་ལ་དོབསྡོ་བ། །འདི་རྣམས་བསྒྲལ་བའི་ཞིང་བཅུ་ཡིན། །ཞེས་སོ། </span></a>
<a href="sessions/transcript_12.html#hypertranscript1=1522.96,1539.97"><span class="tibetan">ཡང་དམ་ཚིག་གསལ་བཀྲ་ལས། །དཀོན་མཆོག་སློབ་དཔོན་སྐུ་དགྲ་གཉིས། །དམ་ཉམས་ལོག་དང་འཁུ་བ་དང་། །འདུ་བར་འོང་དང་ཡོངས་ལ་གནོད། །དམ་དགྲ་ངན་པའི་ངང་ཚུལ་ཅན། །ངན་སོང་གསུམ་དང་བཅུ་པོ་ནི༑ ༑རྣལ་འབྱོར་ཅན་གྱི་དང་དུ་བླངས། །ཞེས་གསུངས་པ་ལྟར། </span></a>
<a href="sessions/transcript_12.html#hypertranscript1=1539.97,1562.92"><span class="tibetan">དེ་རྣམས་རང་དབང་མེད་པར་བཀུག་སྟེ་ལྕགས་ཀྱུས་སྙིང་ནས་བཟུང་། ཞགས་པས་སྐེ་ནས་དྲངས།ལྕགས་སྒྲོག་གི་ཡན་ལག་བཅིང་། དྲིལ་བུས་མྱོས་པར་བྱས་ཏེ་མཚན་མའི་རྟེན་ལ་བསྟིམ། སྐྱོབ་བྱེད་ལྷ་དང་ཕྲལ་ནས་ཉམ་ཐག་པའི་ཚུལ་ཅན་དུ་གནས་པར་མོས་ལ།དོན་གྱི་སེམས་སྟོང་ཉིད་སྙིང་རྗེའི་སྙིང་པོ་ཅན་ཏེ་ཚད་མེད་པའི་སྙིང་རྗེ་ཆེན་པོ་དང་སྒྱུ་མ་ལྟ་བུའི་ཏིང་ངེ་འཛིན་ཟུང་དུ་འཇུག་པས། </span></a>
<a href="sessions/transcript_12.html#hypertranscript1=1562.92,1595.21"><span class="tibetan">སྟོང་པའི་སེམས་རྡོ་རྗེ་ཞེ་སྡང་གི་གཟུགས་སུ་ཤར་བས། རང་དཔལ་ཆེན་པོ། ལག་གི་ཕུར་པ་སྲས་མཆོག་ཀཱི་ལ་ཡ། ལིངྒ་གནོད་བྱེད་ཀུན་འདུས་ཏེ་གསལ་བ་གསུམ་དང་ལྡན་པའི་ངང་ནས། ཕུར་པ་གཟས་པོའི་སྙིང་གར་བཏབ་པས་ཁོའི་ཚེ་བསོད་དཔལ་འབྱོར་བཀྲག་དང་གཟི་མདངས་ཐམས་ཅད་ཨའི་རྣམ་པར་བསྡུས་ནས་རང་ལ་བསྟིམ་པས་བདག་གི་རྡོ་རྗེའི་ཚེ་སྲོག་དང་གཉིས་སུ་མེད་པའི་བྱང་ཆུབ་ཀྱི་སེམས་སུ་གྱུར་པར་བསམ་པ་ཚེ་ལུང་དང་ཀུན་གཞི་རྫིའི་རྣམ་པར་གནས་པ་</span></a>
<a href="sessions/transcript_12.html#hypertranscript1=1595.21,1617.79"><span class="tibetan">ཕུར་རྩེའི་ཧཱུཾ་གིས་བླངས་ཏེ་ཁོང་གསེང་བརྒྱུད་ཕཊ་གྱིས་འཕངས་པས་གློ་བུར་གྱི་དྲི་མ་སྦྱངས་ནས་རྣམ་ཤེས་དྭངས་མའི་ཐིག་ལེར་གྱུར་པ་འོག་མིན་དུ་དཔལ་ཆེན་པོ་སོགས་རྩ་བའི་ལྷ་གང་ཡིན་གྱི་ཐུགས་ཀར་ཐིམ་ནས་སྲས་སུ་དབང་བསྐུར་བར་མོས་པ་ཁྲུས་ལུང་སྟེ། དེ་ལྟར་ཚེ་ཁྲུས་སྤར་གསུམ་གྱི་དགོངས་པ་དང་ལྡན་པས་བརྟེན་པ་དབྱིངས་སུ་བསྒྲལ། </span></a>
<a href="sessions/transcript_12.html#hypertranscript1=1617.79,1650.35"><span class="tibetan">རྟེན་གཞི་བག་ཆགས་ཀྱི་ཕུང་པོ་ཕོ་རྐང་པ་གཡས་མོ་རྐང་པ་གཡོན་ནས་བཟུང་རིམ་པར་གཏུབ་སྟེ་ངོ་བོ་དུག་གསུམ་རྣམ་པ་ཤ་ཁྲག་རུས་པའི་ཕུང་པོར་བསམ་སྟེ་ལྷ་གཙོ་བོ་བཀའ་སྡོད་སྤྲུལ་པ་དང་བཅས་པའི་ཞལ་དུ་བཏབ་པས་ཁམས་གསུམ་གྱི་འཁོར་བ་གནས་ནས་སྟོང་པར་མོས་པ་སྟེ། དེས་བདག་མི་འཕམ་སྟེ་དགྲའི་ཚེ་བསོད་རང་གི་ཚེ་བསོད་ཀྱི་གསོས་སུ་གྱུར་པས་འཚེང་། </span></a>
<a href="sessions/transcript_12.html#hypertranscript1=1650.35,1695.03"><span class="tibetan">དགྲ་མི་འཕམ་སྟེ་རྣམ་སྨིན་ལས་ངན་གྱི་སྐྱེ་རྒྱུད་ཆད་ནས་དཔལ་ཆེན་པོའི་སྲས་སུ་གྱུར་པས་འཚོང་། ལྷ་མི་འཕམ་སྟེ་འཁོར་གྱི་བཀའ་སྡོད་སྲུང་མའི་ཚོགས་རྣམས་གཟུགས་ཕུང་ཤ་ཁྲག་ལོངས་སྤྱོད་ཀྱིས་ཚིམ་པས་འཚོང་བ་གསུམ་ལྡན་དུ་འགྱུར་རོ། །འདི་དག་གི་ཚུལ་རྒྱས་པ་ནི་ཁོ་བོས་བྱས་པའི་ཡང་ཕུར་དང་རྡོ་རྗེ་ཕུར་པའི་རྣམ་བཤད་སོགས་སུ་བལྟ་བར་བྱའོ༑</span></a>
<a href="sessions/transcript_12.html#hypertranscript1=1695.03,1724.85"><span class="tibetan">དེ་ནས་ཚོགས་ལ་རོལ་བ་ནི་ལས་ཀྱི་རྡོ་རྗེས་འདུས་པའི་གཙོ་བོ་ལ་ཕྱག་བྱས་ནས་ཐབས་ཤེས་ཀྱི་རྫས་བརྡའ་དང་བརྡའ་ཡི་འབུལ་ལེན་བྱས་རྗེས་འདུས་པ་གཞན་རྣམས་ལའང་རྒན་གཞོན་གྱི་རིམ་པ་བཞིན་བྲིམ་ལ། ཚོགས་གྲལ་དུ་རྩོད་པ་དང་། ཀུ་ཅོ་དང་། ཐ་མལ་གྱི་བདེན་ཞེན་སོགས་སྤང་སྟེ། ཚིམ་པ་དང་། དགའ་བ་དང་། འཛིན་ཞེན་མེད་པའི་སྒྲོ་ནས་བདུད་རྩིའི་མཆོད་རྫས་ལྟེ་བའི་གཏུམ་མོའི་མེས་བཞུ་བའི་དྭངས་མས་ལུས་དཀྱིལ་འཁོར་གྱི་ལྷ་རྣམས་མཆོད་པར་བསམ་པ་ནང་གི་བསྲེག་བླུགས་ཀྱིས་ལོངས་སྤྱོད། </span></a>
<a href="sessions/transcript_12.html#hypertranscript1=1724.85,1753.58"><span class="tibetan">གཞན་ཡང་ཡེ་རྒྱ་ཙམ་ལ་བརྟེན་པའི་གསང་བའི་ཚོགས་མཆོད་དང་༑ ཡུལ་སྟོང་པ་ཉིད་དང་། ཡུལ་ཅན་རང་རིག་ཟུང་དུ་འཇུག་པས་འཁོར་འདས་གདོདནས་དཀྱིལ་འཁོར་དུ་གྲུབ་པ་ཉིད་འཁོར་གསུམ་མི་དམིགས་བདེ་བ་ཆེན་པོ་དེ་ཁོ་ན་ཉིད་ཀྱིས་མཆོད་པར་མོས་པ་དང་། རྡོ་རྗེ་སློབ་དཔོན་ནམ་ལས་ཀྱི་རྡོ་རྗེས་གནང་བ་ཐོབ་ན་རྡོ་རྗེའི་གླུ་གར་སོགས་ཀྱང་རྣལ་འབྱོར་པའི་ཉམས་དང་སྦྱར་ཏེ་བྱའོ། </span></a>
<a href="sessions/transcript_12.html#hypertranscript1=1753.58,1775.36"><span class="tibetan">དེནས་ལྷག་མ་རྣམས་གསོག་འཇོག་མེད་པར་བསྡུས་པའི་དམེ་གཏོར་མཆོད་པའི་མས་མདང་བཅས་པའི་སྟེང་དུ་ཕུད་ཆ་གསུམ་པའང་བསྣན་ཏེ། ལས་ཀྱི་རྡོ་རྗེས་བསྐུལ་ནས། སློབ་དཔོན་གྱི་ལྕེ་རྟ་མགྲིན་ཡབ་ཡུམ་རོལ་པ་མཛད་པའི་བྱང་སེམས་ཀྱི་བདུད་རྩི་བབས་པར་བསམ་ལ། སྔགས་རྒྱས་ཛ་གད་ཀྱི་ཁ་ཕྲུ་བཏབ་སྟེ་བདུད་རྩིར་སྤེལ་བ་དཀྱིལ་འཁོར་གྱི་བྱང་ཤར་རམ་ཤར་ལྷོར་ཞིང་ལྤགས་སོགས་གདན་ལ་བཀོད། </span></a>
<a href="sessions/transcript_12.html#hypertranscript1=1775.36,1816.82"><span class="tibetan">ལྷག་མགྲོན་རྣམས་སྔགས་རྒྱས་བཀུག་ལ་མེ་ཏོག་ལ་སོགས་པས་མཆོད་ནས། སྔོན་ཚེ་དཔལ་ཆེན་པོའི་སྤྱན་སྔར་ཇི་ལྟར་ཞལ་གྱིས་བཞེས་པ་བཞིན་དུ་ལྷག་གཏོར་ཟག་མེད་འདོད་ཡོན་གྱི་དམ་རྫས་ཆེན་པོ་འདི་བཞེས་ལ་བདག་རྣལ་འབྱོར་པས་ཇི་ལྟར་བཅོལ་བའི་ལས་རྣམས་སྒྲུབ་པར་མཛོད་ཅིག །ཅེས་བསྒོས་ཏེ་སྒྲུབ་ཁང་གི་ཕྱི་རོལ་ནས་གོམ་པ་བདུན་ཅུ་བོར་བ་ནི་སྲིན་མོའི་ཟ་ལམ་ཡིན་པས་དེར་བསྐྱལ་ཞིང་རྗེས་སྨོན་ལམ་གདབ་པ་སོགས་ཆོ་ག་རང་གཞུང་ལྟར་བྱའོ། །</span></a><br><br>



<a href="sessions/transcript_12.html#hypertranscript1=1816.82,1830.54"><span class="tibetan">གཉིས་པ་གཏོར་སྐྱོང་བྱ་བ་ནི། དཀྱིལ་འཁོར་གྱི་ལྷ་ཚོགས་རྣམས་དབྱིངས་ནས་ཐུགས་དམ་གྱི་རྒྱུད་བསྐུལ་ཞིང་། སྲུང་མའི་གཏོར་མ་རྣམས་གཏོར་གྲལ་ནས་ཕྱིར་སྤགས་པ་ལ། སྨན་རག་གིས་བྲན། གཏོར་རྫས་རྣམས་ངོ་བོ་དགྲ་བགེགས་ཀྱི་ཤ་ཁྲག་རུས་པ་ལ་རྣམ་པ་ཟག་མེད་ཡེ་ཤེས་ཀྱི་བདུད་རྩིར་སྤེལ་ཏེ། </span></a>
<a href="sessions/transcript_12.html#hypertranscript1=1830.54,1864.34"><span class="tibetan">སྐྱེ་བ་མེད་པའི་དབྱིངས་ལས་རང་ཤར་བའི་རྒྱུད་གསུམ་དམ་ཅན་དྲེགས་པའི་ཚོགས་འཁོར་དང་བཅས་པ་རྣམས་ལ་སྔོན་གྱི་ཐ་ཚིག་གཉན་པོ་སྒྲགས་ཏེ་ལས་བཞིའི་ཕྲིན་ལས་ཐོགས་པ་མེད་པར་སྒྲུབས་ཤིག་ཅེས་ལས་བཅོལ་ཏེ་ཕྱིར་འབུལ། སྐབས་འདིར་ཟོར་བསྐུར་ཡོད་པའི་རིགས་ལ་གཏོར་རྫས་ནད་མཚོན་དུག་གི་ངོ་བོར་དམིགས་ཏེ་སྡང་དགྲ་གནོད་བྱེད་ཀྱི་ཕྱོགས་སུ་འཕང་བས་ཁ་ཕུང་རྗེས་མེད་དུ་བརླག་པར་མོས། དེནས་གཏོར་གཞོང་བཤལ་བའི་སྨན་ཕུད་ཀྱིས་</span></a>End of session 12.<span class="tibetan-no-recording">བརྟན་མའི་གཏོར་མ་ལ་བྲན་ཞིང་། འབྲུ་གསུམ་གྱིས་བྱིན་གྱིས་བརླབ། ནང་དུ་རྟེན་འབྲེལ་བཅུ་གཉིས་གནས་སུ་དག་པའི་རང་གཟུགས་ཕྱི་རོལ་དུ་བརྟན་ཞིང་ཆགས་པས་བོད་ཁམས་སྐྱོང་བའི་གཙོ་མོ་བཅུ་གཉིས་འཁོར་སྨན་མོ་འབུམ་ཕྲག་དང་བཅས་པ་ལ་འབུལ་ཞིང་གངས་ལྗོངས་མཐའ་དབུས་བདེ་བའི་ཕྲིན་ལས་བཅོལ་ལོ། །<br><br>

དེནས་རྟ་བྲོ་བྱ་བནི། གཏོར་གཞོང་ཁ་སྦུབས་པ་རི་རབ་ཏུ་གསལ་བའི་འོག་ཏུ་དམིགས་བྱ་མནན་ཞིང་། རྡོ་རྗེས་རྒྱས་གདབ་པའི་ཁར་བྲོ་ཡི་ལས་བྱ་བ་སྟེ་སྣོད་བཅུད་ཐམས་ཅད་དཔལ་རྟ་མཆོག་ཧེ་རུ་ཀ་སོགས་ལས་མཐུན་གྱི་ཁྲོ་བོ་དང་ཁྲོ་མོའི་ཚོགས་ཀྱིས་གང་བས་ཐབས་ཤེས་གཉིས་སུ་མེད་པར་བྲོ་བརྡུང་བས་གནས་སྐབས་སུ་ཞི་རྒྱས་དབང་དྲག་གི་ལས་གང་ཡིན་འགྲུབ་ཅིང་མཐར་ཐུག་རྟོག་ཚོགས་ཐམས་ཅད་སྐུ་དང་ཡེ་ཤེས་བདེ་བ་ཆེན་པོའི་རོལ་མོར་འཆར་བའི་དམིགས་པ་མེད་པའི་དབྱིངས་སུ་ཐིམ་པར་མོས་པའོ། །<br><br>

གསུམ་པ་དངོས་གྲུབ་བླང་བ་ནི། སྤྱིར་བསྙེན་སྒྲུབ་མཐར་ཕྱིན་པ་སོགས་ཀྱི་སྐབས་སུ་བྱ་བ་ཡིན་ལ། དེའི་ཚུལ་རྒྱས་པ་ནི་རང་རང་གི་རྩ་བའི་སྒྲུབ་དཀྱིལ་བསྙེན་ཡིག་སོགས་ལས་ཤེས་པར་བྱ་བ་ལས་འདིར་ཡི་གེས་འཇིགས་ལ། དཀྱུས་ཙམ་དུ་ལས་གཞུང་གི་མཇུག་ཐོག་དེར། སྒྲུབ་གཏོར་ལྷར་གསལ་བ་ལ་མོས་གུས་ཀྱིས་གསོལ་བ་གདབ་ཅིང་ཐུགས་དམ་བསྐུལ་བས། རྩ་བའི་ལྷ་རྣམས་ཀྱི་གནས་གསུམ་ནས་སྐུ་གསུང་ཐུགས་ཀྱི་བྱིན་རླབས་དང་དངོས་གྲུབ་ཐམས་ཅད་འབྲུ་གསུམ་དང་འོད་ཟེར་གྱི་རྣམ་པར་འཕྲོས་ཏེ་རང་གི་གནས་གསུམ་དུ་ཐིམ་པས། ལུས་ངག་ཡིད་གསུམ་གྱི་སྒྲིབ་པ་བྱང་། སྐུ་གསུང་ཐུགས་ཀྱི་བྱིན་རླབས་དང་དངོས་གྲུབ་ཐོབ་པར་མོས་ལ། སྒྲུབ་གཏོར་གནས་གསུམ་དུ་འཇོག་པའམ་ནང་མཆོད་ཀྱི་བདུད་རྩི་མྱོང་ཞིང་གནས་གསུམ་དུ་ཐིག་ལེ་བྱ། མཐར་རོ་མཉམ་གཉུག་མའི་ངང་དུ་མཉམ་པར་བཞག་པར་བྱའོ། །<br><br>

བཞི་པ་ནོངས་པ་བཤགས་པ་སོགས་བྱ་བ་ནི། གཏང་རག་གི་མཆོད་བསྟོད་བྱས་རྗེས། དཀྱིལ་འཁོར་གྱི་ལྷ་རྣམས་ཀྱི་སྤྱན་སྔར་གདུང་བ་དྲག་པོས།བདག་སྒྲུབ་པ་པོ་ཤེར་ཏིང་གི་ནུས་པ་དབེན་པས་དགོངས་སྤྱོད་རྒྱ་མཚོ་གདེང་དུ་མ་གྱུར་པ་དང་། བྱིང་རྒོད་ཀྱི་དབང་དུ་གྱུར་ཏེ་ཏིང་ངེ་འཛིན་མ་གསལ་བ་དང་། ཛཔྲ་བཟླས་མ་དག་ཅིང་ཆོ་གའི་ཡན་ལག་ཉམས་པ་དང་། རྫས་དང་ཡོ་བྱད་མ་འབྱོར་ཞིང་འབགས་བཙོག་ཏུ་ཤོར་བ་སོགས་སྤྱི་དང་ཁྱད་པར་རྩ་བ་དང་ཡན་ལག་གི་དམ་ཚིག་དང་འགལ་བའི་ཉེས་པ་གང་དང་གང་བྱུང་བ་དེ་ཐམས་ཅད་བླ་མ་དང་དཀྱིལ་འཁོར་གྱི་ལྷ་ཚོགས་མཆེད་ལྕམ་འདུས་པ་རྒྱ་མཚོའི་སྤྱན་སྔར་མཐོལ་ཞིང་བཤགསན་འཕྲུལ་དང་ཡུན་གྱི་སྒྲིབ་པར་མི་འགྱུར་བར་བྱང་ཞིང་དག་པར་མཛད་དུ་གསོལ་སྙམ་པས་རིགས་སོ་སོའམ་སྤྱི་ཁྱབ་ཏུ་རྡོ་རྗེ་སེམས་དཔའི་ཡི་གེ་བརྒྱ་པ་ཉིད་བཟླ་བར་བྱའོ། །དེ་ནས་ཡེ་ཤེས་པ་གཤེགས་བསྟིམ་གང་འོས་བྱས་ནས་དམ་ཚིག་པ་བསྡུ་བའམ་ཡངན་ཡེ་ཤེས་ཀྱི་ལྷ་ལ་གཤེགས་གསོལ་མི་བྱ་བར་དམ་ཡེ་དབྱེར་མེད་དུ་བསྡུ་བནི་སྔགས་བླ་མེད་ཀྱི་ཁྱད་ཆོས་ཐུན་མོང་མ་ཡིན་པའོ། <br><br>

གསུམ་པ་ཐུགས་འོད་གསལ་གྱི་རྣལ་འབྱོརནི། འདིའི་སྦྱང་བྱ། བྱིས་པ་འདི་ཉིད་ལང་ཚོ་རྫོགས་ནས་འཆི་བ་སླར་ཡང་འབྱུང་བ་མཚོན་པ་སྟེ། སྣོད་བཅུད་སྲུང་འཁོར་ལ་བསྡུ་བ་ནས་རིམ་གྱིས་ནཱ་དའི་བར་དུ་བསྡུ་བ་དེ་རྣམས་ཀྱིས་འཆི་བའི་ཚེ་ཕྱི་ནང་གི་ཐིམ་རིམ་དང་འཆི་སྲིདཆོས་སྐུའི་འོད་གསལ་དང་བཅས་པ་མཚོན་བྱེད་དང་། དེ་ལས་ཐུན་མཚམས་ཀྱི་ལྷར་ལྡང་བས་བར་སྲིད་དང་མཐུན་པ་ཡིན་ཅིང་། སྦྱོང་བྱེད་ཀྱི་རིམ་པ་ནི། ལྷ་སྔགས་ཀྱི་རྣལ་འབྱོར་སྔར་བཤད་པ་བཞིན་ལ་ཅི་ནུས་སུ་བསླབ་ཅིང་མི་ནུསན་བསྡུ་རིམ་བྱ་བ་སྟེ། དེ་ཡང་གོང་དུ་བསྐྱེད་རིམ་གྱི་སྐབས་གྱ་ནོམ་ལྷར་ཞེན་གྱི་རྟོག་པ་མེདན་སྐབས་འདིར་ཡང་རྟེན་དང་བརྟེན་པའི་དཀྱིལ་འཁོར་ཐམས་ཅདནམ་མཁའ་ལ་འཇའ་ཡལ་བ་ལྟར་སྐད་ཅིག་གིས་སྦྱངསནས་བདེན་གཉིས་དབྱེར་མེད་ལྷག་པའི་ཆོས་སྐུ་ཆེན་པོའི་ངང་དུ་མི་དམིགས་པར་མཉམ་པར་བཞག་པ་རིལ་འཛིན་དང་། ཡང་ན་རྗེས་གཞིག་གིས་བྱ་བར་གསུངས་པས། རང་གི་སྙིང་གའི་འོད་ཀྱིས་ཕྱི་རོལ་དག་པའི་སྣོད་བཅུད་ཐམས་ཅད་འོད་དུ་ཞུ་ནས་སྲུང་འཁོར་ལ་ཐིམ་དེནས་ནང་གི་འབྱུང་རིམ་སྲུང་འཁོར་དུར་ཁྲོད་སོགས་རིམ་པར་གཞལ་ཡས་ཁང་ལ། དེ་འཁོར་རྣམས་ལ། དེ་གཙོ་བོ་ཡབ་ཡུམ་ལ། དེ་ཐུགས་ཀའི་ཡེ་ཤེས་སེམས་དཔའ་ལ།དེ་རིམ་བཞིན་ཏིང་འཛིན་སེམས་དཔའི་ཐུགས་སྲོག་ས་བོན་ལ། དེ་གྱེན་རྫོགས་ནཱ་དའི་བར་དུ་ཡལནས་མཐར་དམིགས་བསམ་སྤྲོས་པ་དང་བྲལ་བའིཀ་དག་གི་ཀློང་དུམཉམ་པར་བཞག་པས་རྟག་མཐའ་བསལ། དེ་ལས་སླར་ཡང་སྔགས་བརྗོད་པའི་རྐྱེན་གྱིས་ཆུ་ལས་ཉ་ལྡང་བའི་ཚུལ་དུ་རང་རྩ་བའི་སྐུར་ལངས་ཏེ་གནས་གསུམ་བྱིན་རླབས་དང་གོ་བགོ་ལུས་སྲུང་སོགས་བྱས་ནས་སྣང་སྤྱོད་ཐམས་ཅད་སྐུ་དང་ཡེ་ཤེས་ཀྱི་རོལ་པར་ལམ་དུ་ཁྱེར་བས་ཆད་མཐའ་བསལ་ཏེ་སྤྱོད་ལམ་རྒྱུན་གྱི་རྣལ་འབྱོར་བརྩོན་པར་བྱའོ། དེ་དག་གི་སྦྱངས་འབྲས་ནི། སངས་རྒྱས་གཟུགས་སྐུའི་སྣང་བནི་ཆོས་སྐུའི་ཕྲིན་ལས་ཡིན་ལ། ཆོས་སྐུའི་ཡེ་ཤེས་ཀྱང་དབྱིངས་ཀྱི་ངོ་བོ་ཡིན་པས་དེརཐིམ་པ་སྟེ། སྤྱིར་ཆོས་སྐུའི་ཡེ་ཤེས་སྤྲོས་བྲལ་འདུས་མ་བྱས་ཀྱིས་ཁྱད་པར་དུ་བྱས་པའི་ཕྱིར་ངོ་བོ་ཐིམ་བྱ་ཐིམ་བྱེད་ལས་འདས་མོད། གདུལ་བྱ་གཞན་སྣང་དུ་མི་སྣང་བའི་ཆ་ཙམ་ལ་ཐིམ་པའི་ཐ་སྙད་བཏགས་པའོ། དེ་ལས་སླར་ཡང་གཟུགས་སྐུའི་སྣང་བ་རྒྱུན་མི་འཆད་པ་གདུལ་བྱ་རང་རང་གི་སྐལ་བ་དང་འཚམས་པར་འཆར་བ་མཚོན་པའོ༑ ལམ་གོང་མའི་དུས་སུ་དབང་བཞི་པའི་ཉམས་ལེན་སྣོད་བཅུད་འོད་གསལ་དུ་བཅུག་ནས་སླར་ཡང་ཟུང་འཇུག་སྒྱུ་མ་ལྟ་བུའི་སྐུར་སྡང་ནུས་པའི་གཞིར་འགྱུར་བས་སྨིན་བྱེད་དུ་འགྲོ་བ་ཡིན་ནོ། འདིར་ཡན་ཆད་སྤྱིར་བསྐྱེད་རིམ་གཙོ་ཆེ་བའི་དབང་དུ་བྱས་མོད། དོན་ལ་སྔ་འགྱུར་གྱི་བརྒྱུད་པོ་རིན་པོ་ཆེའི་མན་ངག་ཡང་དག་པ་དང་ལྡན་ཕྱིར་བསྐྱེད་རྫོགས་ཟུང་འཇུག་གི་ལམ་དུ་འགྱུར་བ་ཡིན་ཏེ་དེའི་ཚུལ་སྔར་ཡང་བསྟན་མོད། འདིར་དོན་གྱི་མདོ་འགགསནི། འདི་ལྟར་ཕུང་ཁམས་སྐྱེ་མཆེདཀྱིས་བསྡུས་པའི་རྟོག་ཚོགས་ཀྱི་ཆོས་ཕྱི་ནང་དུ་སྣང་བ་འདི་ཐམས་ཅད་ཀྱང་སྤང་འགེགས་སྦྱངས་པའི་ལམ་གྱི་གསར་དུ་བཅོས་ཤིང་བསྒྱུར་བ་མིན་པར་ཡེ་གདོད་མ་ནས་གདན་གསུམ་ཚང་བའི་དག་པ་རབ་བསམ་འབྱམས་ལྷའི་འཁོར་ལོ་ཆེན་པོར་གནས་པ་སྟེ། ཀུན་བྱེད་ལས། ཀྱེ་སྟོན་པའི་སྟོན་པ་ཀུན་བྱེད་རྒྱལ་པོ་ཡི། །སྙིང་པོ་སྐུ་ཡི་དཀྱིལ་འཁོར་བཀོད་པ་ནི། །ཇི་ལྟར་སྣང་ཞིང་གནས་པའི་ཆོས་རྣམས་ཀུན། །སྐྱེ་བ་མེད་པའི་ཆོས་ཉིད་ངང་ལ་བཀོད། །ཇི་ལྟར་གྲགས་ཅིང་གནས་པའི་ཆོས་རྣམས་ཀུན། །སྐྱེ་མེད་དབྱིངས་ལ་ཚིག་གི་གསུང་དུ་བཀོད།སྙིང་པོ་བརྗོད་དུ་མེད་པའི་གསུང་ལ་འདུས། །འདི་ཡང་ཀུན་བྱེད་རྒྱལ་པོས་བཀོད་པ་ཡིན། །ཞེས་དང་། གུར་ལས། །རིན་ཆེན་སེམས་ལས་ཕྱིར་གྱུར་པའི། །སངས་རྒྱས་མེདཅིང་སེམས་ཅན་མེད། །ཅེས་གསུངས། དེ་ཡང་རྟོག་ཚོགས་ཀྱི་ཆོས་རྣམས་ལྷར་དག་ཅིང་། ལྷ་ནི་མཉམ་ཉིད་ཡེ་ཤེས་ཀྱི་སྐུ་ཅན། ཡེ་ཤེས་ནི་གཟུང་འཛིན་གྱི་རྟོག་པས་མི་ཕྱེད་པའི་སེམས་ཀྱི་ཆོས་ཉིད་རང་བྱུང་གི་ཡེ་ཤེས་གཟོད་མ་ནས་རྒྱལ་བ་ཀུན་གྱི་ཐུགས་རྡོ་རྗེའི་ངོ་བོར་རྣམ་པར་དག་པ་ཡིན་པས། གནས་ཚུལ་ཡང་དག་དང་མཐུན་པར་ལྟ་བས་ཐག་བཅད་ཅིང་། བསྒོམ་པས་ཉམས་སུ་བླང་བས་འཁོར་བའི་ཆོས་མེད་སྣང་སྒྱུ་མ་ལྟ་བུའི་སྣང་ཆ་དང་འཛིན་ཞེན་གྱི་ཆ་རྣམས་རང་སར་དག་ནས་བདེ་གསལ་སྟོང་པ་ཉིད་ཀྱི་རང་བཞིན་ཅིར་སྣང་ཡེ་ཤེས་ཆེན་པོར་འཆར་བར་གྱུར་པས་ན། ཕྱི་ནང་རྟོག་ཚོགས་ཀྱི་ཆོས་ཐམས་ཅད་རང་སེམས་ཀྱི་རྩལ་སྣང་དུ་ངེས་ཤིང་༑ སེམས་ཉིད་གདོད་ནས་ལྷ་སྐུར་གནས་པས་ན། རང་སེམས་སྤང་པའི་ཕ་རོལ་ན་ལྷ་མེད། ལྷ་སྤང་པའི་ཕ་རོལ་ན་སེམས་མེད། སེམས་དང་ལྷ་སྐུ་ཟུང་འཇུག །གསལ་སྟོང་ཞེན་བྲལ་སྒྱུ་མ་ལྟ་བུས་སྣང་སྤྱོད་ཐམས་ཅད་ལ་རྒྱས་ཐེབས་པར་བྱས་ཏེ། གཟུགས་སུ་སྣང་བ་ཐམས་ཅད་ལྷའི་སྐུ་སྒྱུ་མ་ལྟ་བུ། སྣང་ལ་རང་བཞིན་མེད་པ།རྣམ་བཞག་གསལ་ལ་རྟོག་པ་མེད་པ། བདེ་ལ་ཞེན་པ་མེད་པ། ཆོས་སྐུའི་ངོ་བོ། ལོངས་སྐུའི་རྣམ་པ། སྤྲུལ་སྐུའི་ཕྲིན་ལས་དབྱེར་མི་ཕྱེད་པར་མཛད་པའི་བདག་ཉིད་ཅན་དུ་དག་སྣང་སྦྱོང་ཞིང་ལམ་དུ་ཁྱེར་བས། སྣང་བ་ཐམས་ཅད་རང་སྣང་། སྟོང་པ་ཐམས་ཅད་རང་སྟོང༌། སྣང་སྟོང་ཟུང་འཇུག་ལྷ་སྐུའི་ཕྱག་རྒྱ་དག་པ་རབ་འབྱམས་ཀྱི་འཁོར་ལོར་འཆར་བར་འགྱུར་ཞིང་། དེ་བཞིན་དུ་ཟིན་མ་ཟིན་སྙན་མི་སྙན་སོགས་ཕྱི་དང་ནང་གི་སྒྲར་གྲགས་པ་ངག་གི་བརྗོད་པ་རླུང་གི་བྱེད་རྩོལ་དང་བཅས་པ་ཡེ་ནས་གྲགས་སྟོང་སྐྱེ་བ་མེད་པ་རྒྱལ་བའི་གསུང་གཞོམ་མེད་ནཱ་དའི་སྒྲ་དབྱངས་ཆེན་པོར་གནས་པས། སྒྲ་སྐད་བརྗོད་པ་སྤོང་པའི་ཕ་རོལ་ན་སྔགས་མེད། སྔགས་སྤང་པའི་ཕ་རོལ་ན་སྒྲ་སྐད་བརྗོད་པ་མེད༑ རླུང་སྔགས་དབྱེར་མེད་གྲགས་སྟོང་སྐྱེ་མེད་རྡོ་རྗེའི་བཟླས་པས་བརྟན་གཡོའི་སྒྲ་སྐད་བརྗོད་པ་ཀུན་ལ་རྒྱས་ཐེབས་ན་གསུང་གསང་བ་བསམ་མི་ཁྱབ་པ་གྲགས་སྟོང་གཞོམ་མེད་བྲག་ཆ་ལྟ་བུར་གྲོལ་བར་འགྱུར་ལ། ཡིད་ཀྱི་ཡུལ་དུ་འགྱུ་བའི་བཟང་ངན་གྱི་རྟོག་ཚོགས་མཐའ་དག་རང་བབས་གཉུག་མའི་ངང་དུ་བཞག་པས་ཡེནས་རྒྱལ་བའི་ཐུགས་རྡོ་རྗེའི་ངོ་བོར་གནས་ཏེ། སེམས་ཀྱི་རང་བཞིན་སྤྲོས་བྲལ་བདེ་བ་ཆེན་པོ་གཉིས་མེད་མཉམ་པའི་ཀློང་དུ་སྤང་གཉེན་རོ་མཉམ་པའི་གཤིས་ལུགས་ཇི་ལྟ་བ་དང་། དེའི་རང་རྩལ་སྣ་ཚོགས་སུ་ཤར་བའི་རོལ་པ་འགགས་པ་མེད་པ་སྣང་ལུགས་ཇི་སྙེད་པ་སྟེ། དེ་གཉིས་ངོ་བོ་ཟུང་འཇུག་བརྗོད་བྲལ་ལྷན་ཅིག་སྐྱེས་པའི་ཡེ་ཤེས་ཀྱི་ངོ་བོར་མི་ཕྱེད་རོ་མཉམ་པནི་སངས་རྒྱས་ཀྱི་ཐུགས་རྣམ་པར་མི་རྟོག་པའི་ཡེ་ཤེས་ཡིན་པས། རང་བཞིན་གྱིས་འོད་གསལ་བའི་སེམས་ཉིད་སྤང་པའི་ཕ་རོལ་ན་རྒྱལ་བའི་ཐུགས་མེད། ཐུགས་སྤང་པའི་ཕ་རོལ་ན་འོད་གསལ་གཉུག་མའི་སེམས་མེད། སྣང་སེམས་རོ་མཉམ་བློ་བྲལ་རྫོགས་པ་ཆེན་པོའི་ཀློང་དུ་འཁོར་འདས་རོམཉམ་འཁྲུལ་གཞི་མིང་མེད་ཀ་དག་ཆེན་པོར་དོན་གྱི་ལ་ཟློས་ན་དྲན་སྣང་ཐམས་ཅད་ཡེ་ཤེས་ཆེན་པོར་འཆར་བ་ཡིན་པས་དོན་ལ་ཐུགས་རྡོ་རྗེ་རྫོགས་རིམ་གྱི་གནད་ཀུན་འདུ་བ་ཡིན་ཞིང་ཁྱད་པར་ཐུན་མིན་རྫོགས་པ་ཆེན་པོའི་ལམ་གྱི་གཅེས་གནད། ཐོག་མར་སེམས་རིག་ལ་ཤན་ཕྱེས་ཏེ། ད་ལྟར་གྱི་རིག་པ་དྲན་བསམ་བཅོས་བསླད་དང་བྲལ་བ་འདི་ཀ་ཆོས་སྐུ་ཀ་དག་གི་དགོངས་པ་རང་བྱུང་གི་ཡེ་ཤེས་སུ་ངོ་རང་ཐོག་ཏུ་སྤྲད། སྔ་ཕྱིའི་དྲན་རྟོག་མེད་པའི་ད་ལྟར་གྱི་རིག་པ་སོ་མ་བཞི་ཆ་སུམ་བྲལ་གྱི་ངང་བསྐྱང་སྟེ་ཐག་གཅིག་ཏུ་བཅད།རང་ཤར་རང་གྲོལ་རྦ་རླབས་ཆུར་ཐིམ་པ་ལྟར་དྲན་རྟོག་རྗེས་མེད་བྱུང་ཚོར་གཞིར་ཐིམ་གདེང་གྲོལ་ཐོག་ཏུ་བཅའ་བ་སོགས་ལྟ་སྒོམ་སྤྱོད་འབྲས་ཀྱི་གནད་ཟབ་མོ་རྣམས་ནི་ཞིབ་པར་བླ་མའི་ཞལ་ལས་ཤེས་པར་བྱའོ། །<br><br>

དེ་ལྟ་བུའི་རྣལ་འབྱོར་བསྒོམ་པའི་ཚེ་མཉམ་རྗེས་ཀུན་ཏུ་གསང་སྔགས་ཤེས་བྱ་བཅུའི་སྒོ་ནས་ཉམས་སུ་ལེན་པ་དང་། དམ་ཚིག་དྲུག་བ་ལ་གནས་པ་གལ་ཆེ་བས།
དང་པོ་ནི། རིག་འཛིན་འཇིགས་མེད་གླིང་པས། འདི་ལྟར་སྒྲུབ་ཐབས་ཐམས་ཅད་སྒྱུ་མ་ལྟར་ཤེས་པར་བྱའོ། །མིང་ཚིག་ཐམས་ཅད་སྨིག་རྒྱུས་རི་དྭགས་འབྲིད་པ་ལྟར་སྙིང་པོ་མེད་པར་ཤེས་པར་བྱའོ། ། སྤྱོད་ལམ་ཐམས་ཅད་རྨི་ལམ་དུ་ཤེས་པར་བྱའོ། །དངོས་པོ་ཐམས་ཅད་མེ་ལོང་གི་གཟུགས་བརྙན་ལྟར་རང་བཞིན་མེད་པར་ཤེས་པར་བྱའོ། །གནས་ཡུལ་ཐམས་ཅད་དྲི་ཟའི་གྲོང་ཁྱེར་ལྟར་ཤེས་པར་བྱའོ། ། སྒྲ་ཐམས་ཅད་བྲག་ཆ་ལྟར་ཤེས་པར་བྱའོ། ། ལྷ་སྐུ་ཐམས་ཅད་ཆུནང་གི་ཟླ་བ་ལྟར་སྣང་ལ་རང་བཞིན་མ་གྲུབ་པར་ཤེས་པར་བྱའོ། །ཏིང་ངེ་འཛིན་རྣམས་ཆུ་ལས་ཆུ་བུར་བརྡོལ་བ་ལྟར་ཤེས་པར་བྱའོ། འཕྲོ་འདུ་ཐམས་ཅད་མིག་ཡོར་ལྟར་སྣ་ཚོགས་སུ་འགྱུར་བར་ཤེས་པར་བྱའོ། །ཆོ་འཕྲུལ་ཐམས་ཅད་སྤྲུལ་པ་ལྟར་རྣམ་པ་སྣ་ཚོགས་མཚན་ཉིད་མེད་པར་ཤེས་པར་བྱ་སྟེ་ཤེས་བྱ་བཅུའོ། །ཞེས་གསུངས༑ <br><br>

གཉིས་པནི། མན་ངག་སྟོན་པའི་བླ་མ་ལ་སངས་རྒྱས་དངོས་སུ་ལྟ་བའི་མོས་གུས་ཀྱི་གདུང་བ་རྒྱུན་མི་བཅད་པ་དང་གཅིག །ཏིང་ངེ་འཛིན་བསྒོམ་པའི་མཐུན་ཕྱོགས་གྲོགས་སུ་འགྱུར་བ་རྣམས་བསྒྲུབ་པ་དང་གཉིས། མི་མཐུན་པའི་ཕྱོགས་འགལ་རྐྱེན་རྣམས་འདོར་བ་དང་གསུམ། འགྲོ་འཆག་ཉལ་འདུག་སོགས་སྤྱོད་ལམ་ཀུན་ཏུ་བསྒོམ་བྱའི་ཏིང་ངེ་འཛིན་ཡིདནས་ཡལོ་བར་མི་འདོར་བ་དང་བཞི། ཡི་དམ་གང་བསྒོམ་པ་དེ་མི་སྤོངས་ཤིང་དེ་ཉིད་ཀྱི་བསྒོམ་བསྒྲུབ་མཐར་དབྱུང་བ་དང་། ཡི་དམ་གྱི་ལྷ་ལ་གྱ་བཞི་་རྣམ་བཞག་སྤང་ལེན་མི་བྱ་བར་ལྷ་གང་བསྒོམ་ཡང་སངས་རྒྱས་ཐམས་ཅད་དགོངས་པ་རོ་གཅིག་ཏུ་རྟོགས་པས་གཅིག་བསྒོམ་ཡང་སངས་རྒྱསཾ་ཐམས་ཅད་བསྒོམ་པ་ཡིན། སངས་རྒྱས་ཐམས་ཅད་ཀྱང་རང་གི་སེམས་རྟོག་པ་ལས་ལོག་ནས་བསྒོམ་དུ་མེད། ཡི་དམ་གྱི་ལྷ་ཡང་རང་སེམས་ཀྱི་སྣང་བ་ཡིན་པས་ལོག་ནས་བསྒྲུབ་རྒྱུ་དང་བསྒོམ་རྒྱུ་གཅིག་ཀྱང་མེད༑ མདོརན་སངས་རྒྱས་ཐམས་ཅད་ཡི་དམ་གྱི་ལྷ་ལ་འདུས། ཡི་དམ་གྱི་ལྷ་མང་པོ་བསྒོམ་ཡང་རང་སེམས་ཀྱི་སྣང་བ། གཅིག་བསྒོམ་ཡང་རང་སེམས་ཀྱི་སྣང་བ་ཡིན་སྙམ་དུ་ཤེས་པ་དང་ལྔ། རང་གི་བསྒོམ་བྱའི་ཡི་དམ་གྱི་ལྷ་དང་སྙིང་པོ་སྒོམ་དོན་དང་སྤྱོད་པ་རྣམས་སྣོད་མིན་ལ་ཤིན་ཏུ་གསང་ཞིང་སྤ་བ་དང་དྲུག་སྟེ། དམ་ཚིག་དེ་རྣམས་ལ་ལ་གནས་པར་བྱའོ། །ཞེས་རྗེ་བླ་མས་གསུངས་སོ། །<br><br>

རྩ་བའི་གསུམ་པ་རྗེས་ཀྱི་བྱ་བ་ལ། བསྔོ་སྨོན་བཀྲ་ཤིས་བརྗོད་པ་གསུམ་ལས།
དང་པོ་བསྔོ་བ་ནི། གང་བསྔོ་རྒྱུའི་དགེ་བ་དེ་ལྟར་བསྐྱེདརྫོགས་ཀྱི་ལམ་རིམ་པ་གཉིས་ལ་སྦྱོར་དངོས་རྗེས་གསུམ་ཚང་བའི་སྒོ་ནས་ཚུལ་བཞིན་དུ་སློབ་པར་བྱས་པ་དེ་ཉིད་ཀྱིས་མཚོན་རྟེན་དུ་བྱས་ཏེ་དུས་གསུམ་བྱས་ཡོད་ཀྱི་རྣམ་དཀར་མཐའ་དག་གང་དུ་བསྔོན་མཐའ་གཉིས་ལ་མི་གནས་པ་ཡང་དག་པར་རྫོགས་པའི་བྱང་ཆུབ་སྐུ་བཞི་ཡེ་ཤེས་ལྔ་ཡི་བདག་ཉིད་ཁྱབ་བདག་རིགས་དྲུག་པ་རྡོ་རྗེ་འཆང་གི་སར་སུའི་ཆེད་དུ་བསྔོ་ན་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་བླ་མེད་ཡེ་ཤེས་ཀྱི་འབྲས་བུ་ཐོབ་པར་བྱ་བའི་ཕྱིར། ཚུལ་ལམ་རྣམ་པ་ཇི་ལྟ་བུས་བསྔོན། དོན་དམ་པར་ཆོས་ཐམས་ཅད་རང་བཞིན་གཉིས་སུ་མེདཔས་བསྔོ་བྱ་བསྔོ་བྱེད་སོགས་ཀྱི་སྤྲོས་པ་མ་དམིགས་ཀྱང་། ཀུན་རྫོབ་ཐ་སྙད་ཙམ་དུ་གང་གིས་བྱེད་པ་པོ་དང་། གང་ལ་བྱ་བའི་ཡུལ་དང་། ཇི་ལྟར་བྱ་བའི་དགེ་བ་ཐམས་ཅད་རྨི་ལམསྒྲམ་ལྟ་བུར་སྣང་ལ་རང་བཞིན་མེད་པའི་ཚུལ་གྱིས་ཇི་ལྟར་དུས་གསུམ་དུ་གཤེགས་པའི་རྒྱལ་བ་སྲས་དང་བཅས་པས་དགེ་རྩ་བླ་ན་མེདཔའི་བྱང་ཆུབ་ཏུ་ཇི་ལྟར་བསྔོ་བར་མཛད་པོ་དེ་བཞིན་བདག་གིས་ཀྱང་ཡོངས་སུ་བསྔོ་བར་བགྱིའོ་སྙམ་དུ་འདུན་པ་རྩེ་གཅིག་པས་བསྔོ་བའི་ཚིག་བརྗོད། དེ་ལྟར་བསྔོས་པའི་དགོས་པའམ་ཕན་ཡོན་ནི་བསྒྲུབ་པ་མི་ཟད་པ་སྟེ། བློ་གྲོས་རྒྱ་མཚོས་ཞུས་པའི་མདོ་ལས། ཇི་ལྟར་ཆུ་ཐིག་རྒྱ་མཚོ་ཆེནང་ལྷུང་། །རྒྱ་མཚོ་མ་སྐམ་བར་དུ་དེ་མི་ཟད། །དེ་བཞིན་བྱང་ཆུབ་ཡོངས་བསྔོའི་དགེ་བ་ཡང་། །བྱང་ཆུབ་མཐོབ་བར་དུ་དེ་མི་ཟད། །ཅེས་སོ། །<br><br>

གཉིས་པ་སྨོན་ལམནི། བསམ་པ་བྱང་ཆུབ་སེམས་ཀྱིས་ཟིན་པས་རང་གཞན་གྱི་དོནརྒྱ་ཆེན་པོར་འགྱུར་བའི་སྨོན་ལམ་རྣམ་པར་དག་པ་འདེབས་པ་སྟེ། རང་གཞུང་གང་ཡིན་གྱི་སྨོན་ཚིག་རྣམས་དང་། གཞན་ཡང་སངས་རྒྱས་མཆོད་པ། དམ་ཆོས་འཛིན་པ། ལུས་ཀུན་ཏུ་སྟོན་པ། ཞིང་ཀུན་ཏུ་འཇུག་པ། ཕར་ཕྱིན་རྫོགས་པ། སེམས་ཅན་སྨིན་པར་བྱེད་པ། ཞིང་སྦྱོང་བ། བྱང་སེམས་རྣམས་དང་སྤྱོད་ཡུལ་མཐུན་པར་གནས་པ། སྤྱོད་པ་ཀུན་ཏུ་དོན་ཡོད་པ། བྱང་ཆུབ་ཆེན་པོ་འཐོབ་པ་སྟེ་སྨོན་ལམ་ཆེན་པོ་བཅུ་སྨོན་ལམ་གྱི་འཁོར་འབུམ་ཕྲག་གྲངས་མེད་པ་འཕགས་པ་ཀུན་ཏུ་བཟང་པོས་གསུངས་པའི་བཟང་པོ་སྤྱོད་པའི་སྨོན་ལམ་དང་། བྱེ་བྲག་བསྟན་པ་རྒྱས་པའི་སྨོན་ལམ་སོགས་ཅི་ལྟར་རིགས་པར་བྱའོ། །<br><br>

གསུམ་པ་བཀྲ་ཤིས་ནི། ཕྱོགས་དུས་ཀྱི་རྒྱལ་བ་སྲས་བཅས་དཀྱིལ་འཁོར་གྱི་ལྷ་ཚོགས་རྣམས་ཀྱིས་བཀྲ་ཤིས་པའི་བདེན་ཚིག་བརྗོད། རྡོ་རྗེའི་གླུ་དབྱངས་ལེན། མེ་ཏོག་མནྡ་ར་བའི་ཆར་ཆེན་པོ་འབེབས་པར་བསམ་ལ། རང་ཉིད་ཀྱང་དེ་དང་མཐུན་པའི་ཤིས་བརྗོད་དབྱངས་རོལ་མེ་ཏོག་འཐོར་བ་སོགས་བྱ་སྟེ། ཕྱོགས་བཅུ་དུས་བཞིའི་གནས་སྐབས་ཇི་ལྟ་བུར་སྤྱོད་ཀྱང་ཀུན་ཏུ་མི་མཐུན་པའི་མིང་ཡང་མི་གྲགས་ཤིང་བསམ་དོན་ཡིད་བཞིན་དུ་འགྲུབ་པའི་དགེ་མཚན་དང་ལེགས་པའི་དཔལ་འབྱོར་གོང་དུ་སྤེལ་བར་བྱའོ། །དེ་ལྟར་བཤད་པ་ནི་མོས་སྒོམ་ཙམ་གྱི་དབང་དུ་བྱས་ཏེ་ཏིང་ངེ་འཛིན་གསུམ་བསྒོམ་པ་ཡན་ཆད་བསྙེན་པ། རང་ལྷ་གཙོ་བོར་བསྒོམ་པ་ཉེ་བསྙེན། ཡུམ་བསྒོམ་སྟེ་མཁའ་གསང་བྱིན་གྱིས་བརླབས་པ་དང་འཁོར་གྱི་ལྷ་ཚང་བར་བསྒོམ་པ་སྒྲུབ་པ། དབང་བསྐུར་རྒྱས་གདབ་སྤྱན་འདྲེན་སོགས་ནས་བཟླས་པ་མཆོད་བསྟོད་སོགས་སྒྲུབ་པ་ཆེན་པོ་སྟེ། ཕུར་པ་རྣལ་འབྱོར་ཆེན་པོའི་རྒྱུད་ལས། སྤྱིར་ནི་གསང་སྔགས་ངེས་པ་ལ། །ཏིང་འཛིན་གསུམ་བསྐྱེད་བསྙེན་པ་ཡིན། །བདག་ཉིད་ལྷར་བསྐྱེད་ཉེ་བསྙེན་ཏེ། །ཡུམ་བསྐྱེད་སྒྲུབ་པ་ཤེས་པར་བྱ། །གཞན་རྣམས་སྒྲུབ་པ་ཆེན་པོ་ཡིན། །ཞེས་གསུངས། ཚུལ་འདི་ལྟར་ཆོ་གའི་སྦྱོར་དངོས་རྗེས་གསུམ་ཚང་བར་སྟན་ཐོག་གཅིག་ལ་ཐུན་གཅིག་ཏུ་ཚུལ་བཞིན་ཉམས་སུ་བླང་བས་ཀྱང་བསྐལ་པ་གཅིག་གི་ཚོགས་འདུམ་པར་གསུངས་པས་མཚོན་གསང་སྔགས་ཐབས་ཀྱི་ཆེ་རྣམ་བཞག་བརྨད་དུ་བྱུང་བས་གྲངས་མེད་གསུམ་གྱི་ཚོགས་ཀྱང་</span> Beginning of session 13:
<a href="sessions/transcript_13.html#hypertranscript1=0.00,24.21"><span class="tibetan">དབང་རྣོན་ཤེར་བརྩོན་ཕུལ་ཕྱིན་གྱིས་སྙིགས་དུས་ཀྱི་ཚེ་གཅིག་ལའང་འདུམ་པའི་གནད་ཀྱང་དེ་ཡིན་པས་ཚུལ་འདི་ལྟ་བུ་ལ་གཅིག་ཏུ་བརྩོན་པར་བྱ་བ་གལ་ཆེ་ཞིང་། བྱེ་བྲག་བསྙེན་སྒྲུབ་ཡན་ལག་བཞི་སོགས་ལ་ཇི་ལྟར་འཇུག་པར་བྱ་བ་དང་། དེ་དག་གི་སྤང་བླང་ལག་ལེན་གྱི་ཚུལ་ཞིབ་པརནི་དམ་པ་སྔ་མ་རྣམས་ཀྱི་གསུང་སྤྱི་དང་ཁྱད་པར་རྗེ་བླ་མའི་གསུང་རྣམས་ལས་རྟོགས་པར་བྱ་བ་ཁོ་ནའོ། །</span></a><br><br>



<a href="sessions/transcript_13.html#hypertranscript1=24.21,46.86"><span class="tibetan">སླར་སྨྲས་པ། །བདག་འདྲའི་ཡུལ་དུ་སྐལ་པ་ཆེས་དམན་ཡང་། །སངས་རྒྱས་དངོས་བྱོན་བཤེས་གཉེན་དུ་མ་ཡིས། །རྗེས་བཟུང་སྨིན་གྲོལ་བདུད་རྩི་མང་ཙམ་མྱོང༌། །དེ་སླད་སྙིགས་མའི་དུས་མཐར་སྐལ་བཟང་སྙམ། ། མི་ཚེ་ཕལ་ཆེར་གཡེང་བས་ཁྱེར་མོད་ཀྱི། །བཅུ་ལྷག་བགྲང་བྱར་བསྙེན་སྒྲུབ་བརྩོན་ཁུལ་བགྱིས། །ངེསརྫོགས་ལམ་ལ་བརྟན་པ་ཐོབ་མིན་ཡང་། །མོས་སྒོམ་ཙམ་ལ་ཅུང་ཟད་འདྲིས་པར་བྱས༑ །རྒྱས་བཤདཚིག་གི་སྤྲོས་པས་ཅི་ཞིག་བྱ། །</span></a>
<a href="sessions/transcript_13.html#hypertranscript1=46.86,70.89"><span class="tibetan">དེང་སང་སྐྱེ་བོ་ཚུལ་འདིས་མགུ་འགྱུར་རམ། །དེས་ན་རང་གི་ཕྱོགས་ཙམ་མྱོང་བའི་དོན། །སྔོན་བྱོན་དམ་པའི་གསུང་མས་ལས་ཅུང་ཟད་བཏུས། །ད་ལྟར་བཞུགས་དང་སླདནས་འབྱོན་པ་ཡི། །ཆོས་གྲོགས་གསར་བུ་རྣམས་ལ་སྨན་པའི་བློས། །གོ་སླ་གཙོ་བོར་བཟུང་ནས་བྲིས་པ་སྟེ། །འདི་ལ་འགལ་འཁྲུལ་གང་མཆིས་མགོན་ལ་བཤགས། །སྔོན་དུས་གདམས་ཟབ་གསེར་གྱི་ཉོས་ཏེ་བསྒྲུབས། །དེང་དུས་དཔེ་ཀློག་ཙམ་ལའང་ངལ་བར་འཛིན། །</span></a>
<a href="sessions/transcript_13.html#hypertranscript1=70.89,95.96"><span class="tibetan">དེ་ཕྱིར་རང་འདྲའི་ཐོས་ཆུང་གསར་བུ་ལ། །ཅུང་ཟད་ཕན་དུ་རེནས་གཞན་དུ་ཅི། །སྙིགས་མ་ཚེ་ཐུང་གློ་བུར་རྐྱེན་ངན་མང་། །ཡུན་རིང་སྡོད་པའི་དུས་སྐབས་མི་འདུག་གིས། །དོན་གནད་སྙིང་པོ་རང་གི་རྒྱུད་ལ་དྲིལ། ། མི་ཚེ་སྟོང་ཟད་མ་གཏོང་གྲོགས་པོ་རྣམས། ། རྒྱ་ཆེན་ཤེས་བྱའི་མཐའ་རྒྱ་སུ་ཡིསཆོད། །ཕྱོགས་ཙམ་ཤེས་ཀྱང་རང་རྒྱུདམ་སྦྱར་ཅི། །</span></a>End of session 13. <span class="tibetan-no-recording">དེ་བས་སྙིགས་དུས་ཉོན་མོངས་རྒྱུད་དྲག་ཚེ། །ཕན་པའི་ཐབས་མཆོག་རྡོ་རྗེ་འཆང་གིས་བསྟན། །འདི་དང་ཕྲད་རྣམས་སྲིད་པ་ཐ་མ་རུ། །ལན་གཅིག་མིན་པར་</span> Beginning of session 14:
<a href="sessions/transcript_14.html#hypertranscript1=0.00,14.10"><span class="tibetan">གསང་རྒྱུད་དུ་མར་གསུངས། །དེསན་ད་ལྟ་རང་དབང་འབྱོར་དུས་འདིར། །རིམ་གཉིས་ལམ་ལ་ཅི་ནུས་འབད་པར་མཛོད། །སྦྱང་གཞི་འོད་གསལ་གཉུག་མའི་རྡོ་རྗེ་གསུམ། །སྦྱང་བྱ་གློ་བུར་སྣང་གསུམ་འཕོ་སྒྲིབ་བཅས། །སྦྱོང་བྱེད་རྡོ་རྗེ་གསུམ་གྱི་རྣལ་འབྱོར་གྱིས། །སྦྱངས་འབྲས་ཚེ་འདིར་མངོན་གྱུར་བཀྲ་ཤིས་ཤོག །</span></a>
<a href="sessions/transcript_14.html#hypertranscript1=14.10,31.75"><span class="tibetan">ཅེས་པའང་བྱང་ཕྱོགས་ཐུབ་པའི་རྒྱལ་ཚབ་ཆེན་པོར་སངས་རྒྱས་ཉིད་ཀྱིས་ལུང་བསྟན་པའི་སྤྲུལ་པའི་སྐུ་ངེས་གསང་བཀའ་ཡི་སྡུད་པོ་གསང་བདག་རྡོ་རྗེ་ཆོས་དང་ཞལ་མི་གཉིས་པ་རྗེ་བླ་མ་རྡོ་རྗེ་འཆང་ཆེན་པོ་བློ་གྲོས་མཐའ་ཡས་ཀྱི་ཞལ་སྔ་ནས་བསྩལ་བའི་བསྙེན་སྤྱི་ཆེན་པོའི་ཟུར་འདེབས་ཀྱི་ཚུལ་དུ་རང་འདྲའི་བློ་དམན་རྣམས་ལ་སྨན་ཕྱིར་བྲི་འདུན་ཡོད་པའི་ཁར། </span></a>
<a href="sessions/transcript_14.html#hypertranscript1=31.75,46.23"><span class="tibetan">མཆོག་གི་སྤྲུལ་སྐུ་ཀུན་བཟང་བློ་གྲོས་གཞན་ཕན་མཐའ་ཡས་ཀྱི་གསུང་གིས་བསྐུལ་བ་དང་། ཉེ་ཆར་སྒྲུབ་བརྩོན་འཇམ་དབྱངས་བློ་གསལ་གྱིས་འབད་པ་ཆེན་པོས་ནན་གྱིས་བསྐུལཞིང་། གཅུང་ཐུབ་བསྟན་དགེ་ལེགས་རྒྱ་མཚོ་དང་བླ་མ་དམ་པཞིང་སྐྱོང་ནས་ཀྱང་མྱུར་དུ་འགྲུབ་ན་ལེགས་པའི་མཐུན་འགྱུར་བཅས། </span></a>
<a href="sessions/transcript_14.html#hypertranscript1=46.23,76.65"><span class="tibetan">འབྱུང་བ་འཁྲུགས་འདུས་ཀྱི་ཆུ་གཏེར་ལུས་ལ་མཚོ་ལྟར་ཁོལ་ཡང་། མཆོག་གསུམ་ཐུགས་རྗེའི་ཟླ་བ་ཡིད་ལ་བྱས་ཏེ་ཞེ་ཆེན་པ་འགྱུར་མེད་པདྨ་རྣམ་རྒྱལ་གྱིས་བདེ་མཆོག་བཀྲ་ཤིས་དགེ་འཕེལ་གྱི་དབེན་སྤྱིལ་དུ་བྲིས་པ་འདིས་ཀྱང་འགྲོ་ཀུན་ཁྱབ་བདག་རྡོ་རྗེ་སེམས་དཔའི་གོ་འཕང་ལ་སྦྱོརབའི་དངོས་གྲུབ་མཆོག་གི་དགའ་སྟོན་གྱིས་ངེས་གསང་སྙིང་པོའི་བསྟན་པ་རིན་པོ་ཆེ་དར་རྒྱས་ཡུན་རིང་དུ་གནས་པར་གྱུར་ཅིག །</span></a>End of session 14.
    </div>
  </body>
</html>

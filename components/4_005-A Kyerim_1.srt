1
00:00:00,000 --> 00:00:14,920
ནང་ཁང་དང་ལྷ་གནས་སོགས་ནི་རང་རང་གི་གཞུད་དུ་བཤད་པ་ལྟར་ཤེས་པརབྱ་བ་ལས་འདིར་མཚོན་པར་མི་ནུས་སོ། དེ་ལྟར་སྒོམ་པའི་ཚེ་སོ་སོའི་དག་པ་མ་དྲནན་བསྒོམ་བྱ་རང་རྒྱུད་པར་གོལ་བའི་ཕྱིར།

2
00:00:14,920 --> 00:00:49,672
སངས་རྒྱས་ཀྱི་ཡོན་ཏན་བསམ་གྱིས་མི་ཁྱབ་པའི་ཐུགས་རྗེ་དང་ཕྲིན་ལས་ཀྱིས་བསྡུས་པའི་རྣམ་བྱང་ཕྱོགས་ཀྱི་ཆོས་རྣམས་གདུལ་བྱ་འདུལ་བའི་སླད་དུ་གཞལ་ཡས་ཁང་གི་རྒྱུ་རིན་པོ་ཆེ་སྣ་ཚོགས་ལས་གྲུབ་པ་ནི་སངས་རྒྱས་ཀྱི་ཡེ་ཤེས་ཉིད་དབྱིབས་དང་ཁ་དོག་ཏུ་སྣང་བས་གདུལ་བྱའི་རེ་བ་སྐོང་བའོ།དབྱིབས་གྲུ་བཞི་པནི་ཆོས་ཀྱི་དབྱིངས་ཀུན་ཏུ་མི་མཉམ་པ་མེད་པའོ།

3
00:00:49,672 --> 00:01:16,612
སྒོ་བཞིནི་ཞི་རྒྱས་དབང་དྲག་གི་ཕྲིན་ལས་བཞིའམ་བྱམས་སོགས་ཚད་མེད་བཞིས་བདེ་བ་ཆེན་པོའི་ཕོ་བྲང་དུ་འདྲེན་པའམ་ཡང་ན་རྒྱུ་འབྲས་བྱེད་པ་ངོ་བོ་བཞིས་སྟོང་པའི་རྣམ་ཐར་བཞིའི་ས་ནས་སྐྱེ་མེད་ཆོས་ཀྱི་དབྱིངས་ཀྱི་ཕོ་བྲང་དུ་འཇུག་པའོ།ལམ་སྟེགས་ཀྱི་རྟ་བབས་བརྒྱདནི། ལྷ་མི་ཉན་རང་བྱང་སེམས་བྱ་སྤྱོད་རྣལ་འབྱོར་མ་ཧཱ་སྟེ་བརྒྱད་དོ།

4
00:01:16,612 --> 00:01:30,768
ཡང་ན་ཨ་ནུ་མན་གྱི་རྩོལ་བཅས་ཀྱི་ཐེག་པ་བརྒྱད་པོ་བགྲོད་ནས་གཉིས་སུ་མེད་པའི་ཐེག་པ་རྩོལ་བྲལ་ཨ་ཏིར་བགྲོད་པའོ། འབྲས་བུའི་རྟ་བབས་བཞིན་སྦྱིན་དང་སྙན་སྨྲ་དོན་མཐུན་དོན་སྤྱོད་དེ་བསྡུ་བའི་དངོས་པོ་བཞིའོ།

5
00:01:30,768 --> 00:01:57,155
དེ་རེ་རེ་ལ་སྣམ་བུ་བརྒྱད་དམ་བཞིན་རྣམ་གྲོལ་གྱི་ཐེག་པ་བརྒྱད་དམ་ཉན་རང་བྱང་སེམས་གསང་སྔགས་ཏེ་བཞིའི་གྲུབ་མཐའི་ཡོན་ཏན་རྫོགས་པའོ། འཁོར་ལོ་ལ་སོགས་པནི་ཆོས་ཀྱི་འཁོར་ལོ་རྒྱན་མི་ཆད་པར་བསྐོར་བའོ། འདོད་ཡོན་གྱི་སྣམ་བུནི་ལུསཚོར་སེམས་ཆོས་ཏེ་དྲན་པ་ཉེ་བར་བཞག་པ་བཞིའོ།

6
00:01:57,155 --> 00:02:21,941
རྟ་བབས་ཀྱི་ཀ་བ་བཞིནི། མི་དགེ་བའི་ཆོས་མ་སྐྱེས་པ་མི་སྐྱེདཔ་དང་༑ སྐྱེས་པ་བསྡམས་པ་དང་། དགེ་བའི་ཆོས་མ་སྐྱེས་པ་བསྐྱེད་པ་དང་། སྐྱེས་པ་སྤེལ་བ་སྟེ་ཡང་དག་པའི་སྤོང་བ་བཞིའོ། སྒོ་ཁང་བཞིན་འདུན་པ་དང་བརྩོན་འགྲུས་དང་སེམས་པ་དང་དཔྱོད་པ་སྟེ་རྫུ་འཕྲུལ་གྱི་རྐང་པ་བཞིའོ། རྩིག་པ་རིམ་པ་ལྔ་ནི། དད་པ་དང་བརྩོན་འགྲུས་དང་དྲན་པ་དང་ཏིང་ངེ་འཛིན་དང་ཤེས་རབ་སྟེ། རྣམ་བྱང་ལ་དབང་བྱེད་པའི་དབང་པོ་ལྔའོ།

7
00:02:21,941 --> 00:02:56,909
ཕ་གུ། བྲེ་ཕུལ་གྱི་སྣམ་བུ། ཤར་བུ། མདའ་ཡབ། ཕྱུར་བུ་ལྔ་ནི། དད་སོགས་ལྔ་པོ་སྟོབས་སུ་གྱུར་པས་མི་མཐུན་ཕྱོགས་ཀྱིས་བརྫི་བར་མི་ནུས་པའི་སྟོབས་ལྔའོ། རིན་པོ་ཆེའི་དྲྭ་བ་དང་། དྭ་ཕྱེད་དང་། མེ་ཏོག་གི་ཕྲེང་བ་དང་། དར་དཔྱང་དང་། མེ་ལོང་དང་། ཟླ་ཕྱེད་དང་། རྔ་ཡབ་སྟེ་རྒྱན་རྣམས་ནི༑ དྲན་པ་དང་ཆོས་རབ་རྣམ་འབྱེད་དང་བརྩོན་འགྲུས་དང་དགའ་བ་དང་ཤིན་སྦྱངས་དང་ཏིང་ངེ་འཛིན་དང་བཏང་སྙོམས་ཏེ་བྱང་ཆུབ་ཡན་ལག་བདུནནོ།

8
00:02:56,909 --> 00:03:16,036
ནང་གི་ཀ་བ་བརྒྱད་ནི༑ ཡང་དག་པའི་ལྟ་བ་དང་རྟོག་པ་དང་ངག་དང་ལས་མཐའ་དང་འཚོ་བ་དང་རྩོལ་བ་དང་དྲན་པ་དང་ཏིང་ངེ་འཛིན་ཏེ་འཕགས་པའི་ལམ་ཡན་ལག་བརྒྱད་དོ། ཀ་ཞུ་རྣམསནི།གཟུགས་ཅན་གཟུགས་ལ་ལྟ་བ། གཟུགས་མེད་གཟུགས་ལ་ལྟ་བ། སྡུག་པའི་རྣམ་པར་ཐར་པ། ནམ་མཁའ་མཐའ་ཡས་སོགས་སྐྱེ་མཆེད་བཞི༑ འགོག་པའི་སྙོམས་འཇུག་བཅས་རྣམ་པར་ཐར་པ་བརྒྱད་དོ།

9
00:03:16,036 --> 00:03:52,937
གདུང་བཞིནི། རང་དོན་དུ་སྤངས་རྟོགས་གཉིས་ཞལ་གྱིས་བཞེས་པ་དང་། གཞན་དོན་དུ་ལམ་དང་ལམ་གྱི་གེགས་སྟོན་པ་གཉིས་ལ་མི་འཇིགས་པ་སྟེ་བཞིའོ། ནང་གི་ཕྱམ་ཉེར་བརྒྱད་ནི། ཕྱི་སྟོང་པ་ཉིད་དང་། དེ་བཞིན་དུ། ནང་དང༌། ཕྱི་ནང་དང་། ཆེན་པོ་དང༌།  །ཐོག་མཐའ་དང་། འདུས་བྱས་དང་། འདུས་མ་བྱས་དང༌། སྟོང་པ་ཉིད་དང་། མཐའ་ལས་འདས་པ་དང་། རང་བཞིན་དང་། མི་དམིགས་པ་དང་། དོན་དམ་པ་དང་།་དོར་བ་མེད་པ་དང༌། དངོས་པོ་མེད་པ་དང་། ཆོས་ཐམས་ཅད་དང་། རང་མཚན་དང་། དངོས་དངོས་མེད་དང་། རང་བཞིན་སྟོང་པ་ཉིད་དེ་སྟོང་ཉིད་བཅོ་བརྒྱད་དང་།

10
00:03:52,937 --> 00:04:13,798
སྦྱིན་ཚུལ་བཟོད་བརྩོན་བསམ་གཏན་ཤེས་རབ་ཐབས་སྟོབས་སྨོན་ལམ་ཡེ་ཤེས་ཏེ་ཕར་ཕྱིན་བཅུའམ། ཡང་ན་སངས་རྒྱས་ཀྱི་སྟོབས་བཅུ་དང་མ་འདྲེས་པའི་ཆོས་བཅོ་བརྒྱད་དོ།བལ་ཐོགནི་བསམ་གྱིས་མི་ཁྱབ་པའི་ཡོན་ཏནནོ། ཕྱུར་བུ་འདེགས་བྱེད་བཞིནི་ཆོས་དང་དོན་དང་ངེས་ཚིག་དང་སྤོབས་པ་སྟེ་སོ་སོ་ཡང་དག་པར་རིགས་པ་བཞིའོ།

11
00:04:13,798 --> 00:04:42,868
རྩེ་མོའི་ཏོག་ནི་སངས་རྒྱས་ཀྱི་དཀྱིལ་འཁོར་ཐམས་ཅད་རང་རིག་པ་ཡེ་ཤེས་ཀྱི་ཀློང་དུ་འཁྱིལ་བའོ། དེ་བཞིན་དུ་བླ་བྲེནི་ཆོས་ཉིད་རྣམ་པར་དག་པ། གདུགསནི་ཐུགས་རྗེ་ཆེན་པོས་འགྲོ་བ་སྐྱོབ་པ། བ་དནནི་སྙིང་རྗེ་ཆེན་པོ། རྒྱལ་མཚན་ནི་བདུད་ལས་རྣམ་པར་རྒྱལ་ཞིང་ཆོས་མི་ནུབ་པ། དྲིལ་བུནི་སྟོང་ཉིད་ཀྱི་ཆོས་ཀྱི་སྒྲ་སྒྲོགས་པ། འོད་ཟེར་ཀུན་ཏུ་འཕྲོ་བ་ནི་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོ། ཕྱི་དང་ནང་མེད་པ་ཀུན་ཏུ་དྭངས་གསལ་མི་སྒྲིབ་པར་སྣངབནི་ཐམས་ཅད་ཡེ་ཤེས་ཀྱི་རྩལ་སྣང་འབའ་ཞིག་ཏུ་གྱུར་པ།

12
00:04:42,868 --> 00:05:03,132
འོག་གཞི་སྣ་ཚོགས་རྡོ་རྗེ་སྟོང་པ་ཉིད་ཀྱི་རང་བཞིན་དབྱེར་མི་ཕྱེད་པའི་ཡེ་ཤེས། རྭ་བཅུ་གཉིསནི་མ་རིག་པ་དང་འདུ་བྱེད་དང་རྣམ་པར་ཤེས་པ་དང་མིང་གཟུགས་དང་སྐྱེ་མཆེད་དྲུག་དང་རེག་པ་དང་ཚོར་བ་དང་སྲེད་པ་དང་ལེན་པ་དང་སྲིད་པ་དང་སྐྱེ་བ་དང་རྒ་ཤི་སྟེ་རྟེན་འབྲེལ་བཅུ་གཉིས་རྣམ་པར་དག་པ། ཉི་གདནནི་རང་བཞིན་འོད་གསལ་བའི་ཆོས་ཉིད༑

13
00:05:03,132 --> 00:05:30,849
པད་ཕྲེང་ནི་ཉེས་སྐྱོན་གྱིས་མ་གོས་པའི་ཆོས་ཉིད། དུར་ཁྲོད་བརྒྱད་ནི་མིག་རྣ་སྣ་ལྕེ་ལུས་ཡིད་ཉོན་ཡིད་ཀུན་གཞི་སྟེ་རྣམ་ཤེས་ཚོགས་བརྒྱད་རང་སར་དག་པ་དང་སྒྱུ་མ་རྨི་ལམ་གཟུགས་བརྙན་སྨིག་རྒྱུ་ཆུ་ཟླ་མིག་ཡོར་བྲག་ཆ་སྤྲུལ་པ་སྟེ་སྒྱུ་མའི་དཔེ་བརྒྱད་མཚོན་བྱེད་དོ། རྡོ་རྗེ་རྭ་བནི་ཅིས་ཀྱང་མི་ཤིགས་པའི་རང་བཞིན་མི་རྟོགས་པའི་ཡེ་ཤིས། མེ་དཔུངནི་ཡེ་ཤེས་ཀྱིས་མེས་ཕྱིན་ཅི་ལོག་གི་བདུད་དང་ཉོན་མོངོས་བསྲེགས་པ་སྟེ།

14
00:05:30,849 --> 00:06:14,919
དེ་ལྟར་གོང་སྨོས་དྲན་པ་ཉེ་བར་བཞག་སོགས་ཀྱང་གནས་གྱུར་ཁྱད་པར་ཅན་ཟག་པ་མེད་པ་སངས་རྒྱས་ཀྱིས་ས་ཡིས་བསྡུས་པའོ། དེ་ལྟར་མཚོན་བྱ་མཚོན་བྱེད་ཀྱི་དག་པ་རྣམས་སོ་སོར་དྲན་པ་གལ་ཆེ་ཡང་། ལས་དང་པོ་པས་སྒོམ་ཐེངས་གཅིག་ལ་མཐའ་དག་དྲན་པར་མ་ནུས་ན་གཞལ་ཡས་ཁང་གི་ཆོས་དེ་ཐམས་ཅད་སངས་རྒྱས་ཀྱི་སྤངས་རྟོགས་བསམ་གྱིས་མི་ཁྱབ་པའི་ཡོན་ཏན་རྣམས་དེ་དང་དེའི་མཚོན་བྱེད་དུ་ཤར་བ་ཡིནནོ་སྙམ་པས་ཀྱང་དག་དྲན་རྗེས་མཐུན་པར་འགྱུར་རོ།

15
00:06:14,919 --> 00:06:47,381
མདོར་ན་སངས་རྒྱས་རང་སྣང་གི་ཕོ་བྲང་ཉིད་ལམ་དུ་བྱེད་པའི་ཕྱིར་རྟེན་གྱི་དཀྱིལ་འཁོར་སྒོམ་པ་སྟེ། དེ་ལམ་དུ་བྱས་པས་སངས་རྒྱས་ཐམས་ཅད་ཀྱི་ཞིང་ཁམས་རྣམས་ཀྱང་ལམ་དུ་བྱས་པར་འགྱུར་ཞིང་། ལམ་དུ་ཁྱེར་ཚུལནི་གཞི་འབྲས་སྦྲེལ་བའི་དགརྫོགས་ཀྱི་ང་རྒྱལ་བྱེད་པའོ།

16
00:06:47,381 --> 00:07:28,289
དེ་དག་གི་ལམ་གོང་མའི་སྨིན་བྱེད་དུ་ཇི་ལྟར་འགྲོ་ན། འབྱུང་བ་རིམ་བརྩེགས་རི་རབ་དང་བཅས་པ་ནི་རྩ་འཁོར་ལོ་ལྔ་དང་དབུ་མ། དཀྱིལ་འཁོར་གྱི་གཞི་པད་ཉི་རྒྱ་གྲམ་ནི་རྩ་འཁོར་གྱི་ལྟེ་བའི་རླུང་ཐིག །དེ་རྣམས་དང་རོ་གཅིག་ཏུ་འདྲེས་པའི་སེམས་གསལ་སྟོང་བདེ་བའི་ཆ་ནས་གཞལ་ཡས་ཁང་སྟེ། དེ་ཉིད་ལེགས་པར་བསྒོམས་པས་རྩ་རླུང་ཐིག་ལེ་རྣམས་མཉེན་ཅིང་དུལ་བསརྫོགས་རིམ་གྱི་ཡེ་ཤེས་རྒྱུད་ལ་སྐྱེ་བའི་གཞི་བཏིང་བས་ལམ་གོང་མའི་སྨིན་བྱེད་དུ་འགྲོ་བ་ཡིནནོ།

17
00:07:28,289 --> 00:08:01,109
གསུམ་པ་གདན་བསྐྱེད་པ་ནི། འདིའི་སྦྱང་བྱ་སེམས་ཅན་རྣམས་གང་དུ་སྐྱེ་བ་ལེན་པར་འགྱུར་བའི་གནས་མའི་པདྨ་དང་ཁུ་ཁྲག་དྲོད་གཤེར་ལ་སོགས་པའི་ཞེན་རྟོག་གམ་བག་ཆགས།སྦྱངས་འབྲས་སངས་རྒྱས་སྤྲུལ་པའི་སྐུས་འཁོར་བའི་གནས་སུ་གང་འདུལ་གྱི་བཀོད་པ་སྟོན་ཡང་སྐྱེ་གནས་བཞི་སོགས་ཀྱི་ཉེས་པས་མི་གོས་པ་དང་། ཐུགས་རང་བཞིན་གྱིས་རྣམ་པར་དག་པས་འོད་གསལ་ཞིང་ཐབས་ཤེས་ཟུང་འཇུག་གི་ཡེ་ཤེས་མཐར་ཕྱིན་པ་ཉིད་ཡིན་ལ།

18
00:08:01,109 --> 00:08:36,535
སྦྱོང་བྱེད་ལམ་དངོསནི། གཞལ་ཡས་ཁང་གི་དབུས་ཀྱི་ལྟེ་བར་པདྨ་དང་། དེའི་སྟེང་དུ་ཉི་མའི་དཀྱིལ་འཁོར་དམར་པོ་དང་ཟླ་བའི་དཀྱིལ་འཁོར་དཀར་པོ་ཉ་གང་བ་ཉིས་བརྩེགས་པདྨའི་ལྟེ་བ་དང་མཉམ་པར་བསྒོམ་པ་སོགས་གཙོ་འཁོར་སོ་སོའི་གདན་ཇི་ལྟར་འོས་པ་སྟེ། དཔེར་ན། སྒྱུ་འཕྲུལ་ལྟར་ན། གཙོ་བོ་རིགས་ལྔ་ལ་སྲོག་ཆགས་དང་རིན་པོ་ཆེའི་ཁྲི་དང་ཉི་ཟླ་པདྨ་སྟེ་ལྔ་བརྩེགས༑ སེམས་དཔའ་རྣམས་ལ་ཉི་ཟླ་པདྨ་སུམ་བརྩེགས། ཐུབ་དྲུག་ལ་པད་རྐྱང་། སྒོ་བ་ཁྲོ་བོ་ལ་ཉི་རྐྱང་།

19
00:08:36,535 --> 00:09:18,540
བྱ་བྱེད་གཉིས་ལ། ཉི་ཟླ་པདྨ་རིན་པོ་ཆེའི་ཁྲི་སྟེ་བཞི་བརྩེགས་གསུངས་པ་ལྟ་བུས་མཚོན་ཏེ་རང་གཞུང་ལྟར་སྐབས་ཐོབ་སྦྱར་ཤེས་དགོས་ཤིང་། ཁྲོ་བོ་རྣམས་ལ་ནི་ཁྱད་པར་གྱི་གདན་རུ་ཏྲ་ལྷ་ཆེན་ཕྱོགས་སྐྱོང་ཕོ་མོ་ཞིང་ཆེ་ཆུང་སྲོག་ཆགས་སོགས་ཏེ། གང་ལྟར་ཡང་གདན་རྣམས་ཀྱི་དག་སྦྱོར་ལ། སེང་གེའི་ཁྲིན་མི་འཇིགས་པ་བཞི། དེ་བཞིན་དུ་གླང་པོ་ཆེའི་སྟོབས་བཅུ། རྟནི་རྫུ་འཕྲུལ་གྱི་རྐང་པ་བཞི༑ རྨ་བྱནི་དབང་བཅུ། ཤང་ཤངནི་ཕྲིན་ལས་བཞིས་འགྲོ་བ་འདུལ་བའོ།

20
00:09:18,540 --> 00:09:45,458
ཉི་ཟླ་གཉིསནི་ཐུགས་རང་བཞིན་གྱིས་རྣམ་པར་དག་པས་འོད་གསལ་ཞིང་ཐབས་ཤེས་ཟུང་དུ་འཇུག་པ། པདྨནི་ཉེས་པའི་སྐྱོན་གྱིས་མ་གོས་པ། རིན་པོ་ཆེའི་གདུལ་བྱའི་རེ་བ་ཡོངས་སུ་སྐོང་བའི་བརྡའོ། དེ་བཞིན་དུ་ཁྲོ་གདན་རྣམས་ཀྱང་མ་རིག་པ་དང་གཟུང་འཛིན་གྱི་ཀུན་རྟོག་དང་ལས་ཉོན་དང་བདུད་བཞི་སོགས་བཅོམ་པའི་བརྡ་སྟེ་ཞིབ་པར་རང་གཞུང་དང་སྦྱར།

21
00:09:45,458 --> 00:10:08,807
དེ་ལས་གཞན་རྣམས་གོང་དུ་བསྟན་པས་འཐུས། སྟོབས་བཅུ་དང་དབང་རྒྱུ བཅུནི། མཁས་མཇུག་སྡོམ་བྱང་ལས། གནས་དང་གནས་མིན་རྣམ་སྨིན་ཁམས། མོས་དང་དབང་པོ་བསམ་གཏན་དང༌། ལམ་དང་སྔོན་གནས་འཆི་འཕོ་དང་། ཟག་པ་ཟད་མཁྱེན་སྟོབས་བཅུའོ། ཚེ་དང་སེམས་དང་ཡོ་བྱད་དང་། ལས་དང་སྐྱེ་བ་མོས་པ་དང་། སྨོན་ལམ་རྫུ་འཕྲུལ་ཡེ་ཤེས་དང་། ཆོས་ལ་དབང་བ་དབང་བཅུའོ། ཞེས་སོ༑

22
00:10:08,807 --> 00:10:29,805
དེ་ལྟར་བསྒོམས་པས་གདན་པདྨའི་རྩ་འཁོར། ཉི་མནི་གཏུམ་མོའི་མེ། ཟླ་བནི་སྤྱི་བོའི་ཧཾ་སྟེ་འབར་འཛག་གི་ཞུ་བདེ་ལ་བརྟེན་ནས་མི་འགྱུར་བའི་བདེ་བ་ཐོབ་པའི་གཞི་གཏིང་བས་ལམ་གོང་མའི་སྨིན་བྱེད་དུ་འགྱུར་རོ།


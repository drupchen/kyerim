1
00:00:00,000 --> 00:00:36,074
སྐུ་གསུམ་གྱི་ས་བོན་གསལ་འདེབས་ཏེ་འབྲས་བུ་གཞི་ལ་རྫོགས། ཡེ་ཤེས་ཁྱད་པར་ཅན་རྒྱུད་ལ་སྐྱེ་བའི་གཞི་གདིང་བས་རྫོགས་རིམ་གྱི་སྨིན་བྱེད་དུ་འགྲོ་བ་སྟེ། དེ་ལྟར་ཁྱད་ཆོས་བཞི་དང་ལྡན་པ་ནི་བསྐྱེད་རིམ་གྱི་རྣལ་འབྱོར་རོ།

2
00:00:36,074 --> 00:01:12,208
དེ་ལྟར་ངེས་པར་བྱས་ཏེ་ཆོ་གའི་འགྲོས་དང་སྦྱར་ཏེ་བཤད་པ་དངོས་ལ་གསུམ༑ སྔོན་འགྲོ། དངོས་གཞི། རྗེས་སོ། དང་པོ་ལའང་སྤྱི་དང་ཁྱད་པར་གཉིས་ལས། དང་པོ་ཐུན་མོང་སྤྱི་ཡི་སྔོན་འགྲོནི། གོང་དུ་བསྟན་པ་ལྟར་གྱི་ངེས་འབྱུང་དང་ལྷག་པའི་བསམ་པ་ཡང་དག་པ་རྒྱུད་ལ་བསྐྱེདནས་སྐྱབས་སུ་འགྲོ་བནི། གང་ལ་སྐྱབས་སུ་འགྲོན་བླ་མ་མཆོག་གསུམ་དཀྱིལ་འཁོར་གྱི་ལྷ་ཚོགས།

3
00:01:12,208 --> 00:02:01,025
གང་སྐྱབས་སུ་འགྲོན་རང་གཞན་སེམས་ཅན་ཐམས་ཅད། རྒྱུ་ཅིའི་ཕྱིར་འགྲོན་སྐྱབས་གནས་ཀྱི་ཡོན་ཏན་ཤེས་པས། སྤྱིར་འཁོརབའི་སྡུག་བསྔལ། སྒོས་རང་དོན་ཡིད་བྱེད། ཡང་སྒོས་ཐ་མལ་འཁྲུལ་འཛིན་གྱི་ཞེན་རྟོག་ལས་སྐྱོབ་པའི་ཕྱིར། ཚུལ་ཇི་ལྟརན་ཀུན་རྫོབ་ཏུ་སྟོན་པ་ལམ་གྲོགས་ཀྱི་ཚུལ་དུ་ཁས་ལེན་པ་དང་། དོན་དམ་པར་རང་སེམས་དང་གཉིས་སུ་མེད་པར་ཤེས་པས་དུས་ཇི་སྲིད་བྱང་ཆུབ་ཀྱི་བར་ཏེ་སྐྱབས་ཡུལ་རང་རྒྱུད་ལ་ནམ་གྲུབ་པའི་བར་རོ།

4
00:02:01,025 --> 00:02:09,985
དེ་ལྟར་ཤེས་པར་བྱས་ནས། མདུན་གྱི་ནམ་མཁར་སྐྱབས་ཡུལ་སྤྱི་ལྟར་གསལ་གདབ་སྟེ་རང་གཞུང་གི་སྐྱབས་འགྲོའི་ཚིག་ཉིད་ལན་གསུམ་སོགས་ངག་ཏུ་བརྗོད་ལ་འགྲེས་ངེས་བྱའོ།

5
00:02:09,985 --> 00:02:36,085
སེམས་བསྐྱེདནི། ཆེད་དུ་བྱ་བ་སེམས་ཅན་ཐམས་ཅདཀྱི་དོན་དུ། ཐོབ་བྱ་བླ་མེད་ཀྱི་འབྲས་བུ་ཉིད་ཐོབ་པར་འདོད་པས་འབྲས་བུ་ལ་དམ་བཅའ་བ་སྨོན་པ་དང་། རྒྱུ་ལ་དམ་བཅའ་བ་འཇུག་པ་སེམས་བསྐྱེད་དེ་ཀུན་རྫོབ་བརྡ་ལས་བྱུང་བ་དང་།

6
00:02:36,085 --> 00:03:03,111
དོན་དམ་ཆོས་ཉིད་སྒོམ་སྟོབས་ལས་ཤར་བ་བདག་དང་སེམས་ཅན་ཐམས་ཅད་ཡེ་ནས་སངས་རྒྱས་པའི་རང་བཞིན་མཉམ་པ་ཉིད་ཡིན་པ་ལ་ཡིན་པར་ཤེས་པའི་ཤེས་རབ་ཀྱིས་གསལ་གདབ་སྟེ་དེའི་ངང་དུ་བསལ་བཞག་དང་བྲལ་བར་བསྒོམ་པ་དོན་དམ་སེམས་བསྐྱེད་དེ་མདོར་ན་སྟོང་ཉིད་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་སེམས་སོ།

7
00:03:03,111 --> 00:03:20,895
དེ་ལྟར་གསལ་གདབ་ནས་ཚོགས་ཞིང་དཔང་པོའི་ཚུལ་དུ་བྱས་ཏེ་རང་གཞུང་གི་སེམས་བསྐྱེད་ཀྱི་ཚིག་བརྗོད། རྗེས་ལ། སེམས་ཅན་རྣམས་བདེ་འདོད་ཀྱི་བྱམས་པ་སྡུག་བསྔལ་དང་བྲལ་འདོད་ཀྱི་སྙིང་རྗེ། སྡུག་བསྔལ་མེད་པའི་བདེ་བ་ལ་གནས་འདོད་ཀྱི་དགའ་བ། ཉེ་རིང་ཆགས་སྡང་གི་བློ་དང་བྲལ་བའི་བཏང་སྙོམས་ཏེ་ཚད་མེད་བཞི་ལ་བློ་སྦྱང་བར་བྱའོ།

8
00:03:20,895 --> 00:03:57,090
འགལ་རྐྱེན་སྦྱོང་བྱེད་རྡོར་སེམས་བསྒོམ་བཟླསནི། རྟེན་གྱི་སྟོབས་བླ་མ་རྡོར་སེམས་སྤྱི་བོར་བསྒོམ་ནས། སུན་འབྱིན་གྱི་སྟོབས་སྔར་བྱས་ཀྱི་ལས་ལ་འགྱོད་པ་དྲག་པོས། སྡོམ་པའི་སྟོབས་སམ་སོར་ཆུད་པའི་སྟོབས་ཕྱིན་ཆད་སྲོག་ལ་བབས་ཀྱང་མི་བགྱིད་སྙམས་པས། གཉེན་པོ་ཀུན་ཏུ་སྤྱོད་པའི་སྟོབས་ཡིག་བརྒྱ་བཟླས་པའི་རྐྱེན་གྱིས་བླ་མ་རྡོ་རྗེ་སེམས་དཔའི་ཐུགས་ཀའི་སྔགས་འཁོར་ལས་བདུད་རྩིའི་རྒྱུན་བབས། རང་གཞན་གྱི་སྤྱི་བོ་ནས་ཞུགས་ལུས་གང་ཉམས་ཆག་དང་རྟོག་སྒྲིབ་ཐམས་ཅད་སང་གིས་དག་པར་བསམ་པ་སྟེ། དེ་ལྟར་གཉེན་པོ་སྟོབས་བཞི་དང་ལྡན་པས་ཡིག་བརྒྱ་ཅི་ནུས་བཟླ། མཐར་གནོང་འགྱོད་ཀྱིས་གསོལ་བ་གདབ་པས་རྡོར་སེམས་འོད་དུ་ཞུནས་རང་ལ་ཐིམ་པར་བསམ་ལ་སྡིག་ལྟུང་རང་བཞིན་མེད་པའི་ངང་དུ་མཉམ་པར་བཞག་གོ །

9
00:03:57,090 --> 00:04:27,153
མཐུན་རྐྱེན་སྒྲུབ་པ་མཎྜལནི། ཕྱི་ལྟརན་རི་གླིང་ཉི་ཟླ་སྣོད་བཅུད་ཀྱི་དཔལ་འབྱོར། ནང་ལྟར་ན་རང་གིས་བདག་ཏུ་བཟུང་བའི་གནས་ཁང་དང་ནོར་བུ། གསང་བ་ལྟར་ན་རང་ལུས་ཕུང་ཁམས་སྐྱེ་མཆེད་ཀྱི་ཚོགས་དང་བཅས། རྣམ་པ་ཡེ་ཤེས་ཆེན་པོའི་རང་བཞིན་ཀུན་ཏུ་བཟང་པོའི་མཆོད་སྤྲིན་ལྟ་བུར་སྤྲུལ་ནས། དོན་དམ་པར་མཆོད་བྱ་མཆོད་བྱེད་དང་བྲལ་བ་བློ་བྲལ་གདོད་མའི་ངང་དུ་འབུལ་བར་མོས་པས་འདོན་ཚིག་དང་སྦྲགས་ཏེ་ཅི་རིགས་པར་འབུལ་ལོ།

10
00:04:27,153 --> 00:05:03,074
བྱིན་རླབས་ཁྱད་པར་ཅན་རྒྱུད་ལ་འཇུག་པར་བྱེད་པ་བླ་མའི་རྣལ་འབྱོར་ནི།རང་གི་རྩ་བའི་བླ་མ་ཉིད་སངས་རྒྱས་ཐམས་ཅད་འདུས་པའི་བདག་ཉིད་དུ་མདོ་རྒྱུད་ཀུན་ནས་གསུངས་པ་ལྟར་ཡིན་པ་ལ་ཡིན་པར་ཤེས་པའི་ངེས་ཤེས་ཀྱིས་ཐག་བཅད།ཡོན་ཏན་སངས་རྒྱས་དང་མཉམ་ཡང་བཀའ་དྲིན་སངས་རྒྱས་ལས་ལྷག་པའི་ཚུལ་ཤེས་པས་བློ་སྣ་མོས་གུས་ཀྱིས་འཕྲོག་པའི་གདུང་བ་དྲག་པོས། ཀུན་འདུསནོར་བུའི་ལུགས་སམ། བརྒྱུད་པའི་བླ་མ་རྣམས་ཐོ་བརྩེགས་སམ་ཁྲོམ་ཚོགས་ཀྱིས་བསྐོར་བར་གསལ་གདབ་ལ།

11
00:05:03,074 --> 00:05:24,881
རང་གཞན་སེམས་ཅན་རྣམས་སྒོ་གསུམ་འཇུག་པ་གཅིག་པས་ཕྱག་འཚལ་བ་དང་། མཆོད་པ་འབུལ་བ་དང་། སྡིག་པ་བཤགས་པ་དང༌། དགེ་བ་ལ་རྗེས་སུ་ཡི་རང་བ་དང་། ཆོས་ཀྱི་འཁོར་ལོ་བསྐོར་བར་བསྐུལ་བ་དང་། གཟུགས་སྐུ་མྱ་ངན་ལས་མི་འདའ་བར་གསོལ་བ་གདབ་པ། དགེ་ཚོགས་བླ་ན་མེད་པའི་བྱང་ཆུབ་ཏུ་བསྔོ་བ་བཅས་བདུན་རྣམ་དག་ཕུལ།

12
00:05:24,881 --> 00:05:55,767
སླར་ཡང་མོས་གུས་གདུང་བའི་ཤུགས་བསྐྱེད་ལ་བརྒྱུད་པའི་གསོལ་འདེབས་སོགས་ཡོད་ན་འདོན། མཐར་དབང་བཞི་ལེན་པའི་དམིགས་པ་དང་བཅས་འོད་དུ་ཞུནས་རང་ལ་ཐིམ་པས་བླ་མ་དང་རང་སེམས་དབྱེར་མེད་པའི་གནས་ལུགས་གཤིས་བདེ་བ་ཆེན་པོ་གསལ་སྟོང་བརྗོད་བྲལ་རྣམ་པར་མི་རྟོག་པའི་ངང་དུ་ཅི་གནས་སུ་མཉམ་པར་འཇོག་པ་ནི་དོན་དམ་བླ་མའི་རྣལ་འབྱོར་ཏེ་རྗེས་བསྔོ་བ་སོགས་བྱའོ༑

13
00:05:55,767 --> 00:06:06,647
སྔོན་འགྲོ་འདི་དག་གི་དོན་བསྒོམ་ཚུལ་བསླབ་བྱ་ཕན་ཡོན་བཅས་ཞིབ་པར་གཞན་དང་གཞན་དུ་བརྗོད་ཟིན་པས་དེར་བལྟ་བར་བྱའོ།

14
00:06:06,647 --> 00:06:29,069
གཉིས་པ་ཁྱད་པར་གྱི་སྔོན་འགྲོ་ལ་འགལ་རྐྱེན་བསལ་བ་དང༌། མཐུན་རྐྱེན་སྒྲུབ་པ་གཉིས་ལས། དང་པོ་ལ་བགེགས་བསྐྲད་པ་དང་། མཚམས་བཅད་པ་གཉིས་ཀྱི། དང་པོ་ནི། རང་སེམས་སྟོང་པ་ཉིད་ཀྱི་རང་རྩལ་ཆུ་ལས་ཉ་འཕར་བའི་ཚུལ་གྱིས་ཁྲོ་བོའི་རྒྱལ་པོ་རྟ་མགྲིན་ནམ་ཞེ་སྡང་རྡོ་རྗེ་སོགས་མཚམས་ལྷ་གང་ཡིན་གྱི་སྐུར་ལམ་གྱིས་གསལ་བཏབ་ནས། བགེགས་གཏོར་བསངས་སྦྱངས་ཏེ་སྟོང་པར་བྱས།

15
00:06:29,069 --> 00:06:55,121
སྟོང་པའི་ངང་ལས་རིན་པོ་ཆེའི་སྣོད་དུ་གཏོརརྫས་འདོད་ཡོན་ལྔ་ལྡན་གྱི་བཅུད་ཀྱིས་ཁེངས་པར་མོས་ལ།ཨོཾ་གྱིས་མ་དག་པའི་དྲི་མ་སྦྱངས། ཨཱས་རྫས་རྣམས་མང་པོར་སྤེལ། ཧཱུཾ་གིས་རང་རང་གང་མོས་ཀྱི་ལོངས་སྤྱོད་དུ་འཆར་བར་བྱས། ཧོས་ཟག་བཅས་ཀྱི་དྲི་མ་བསལ་ནས་ཡེ་ཤེས་ཀྱི་བདུད་རྩིར་སྦྱར་ཏེ་བྱིན་གྱིས་བརླབས། ཐུགས་ཀའི་འོད་ཟེར་གྱིས་བགེགས་རྣམས་མདུན་དུ་བཀུག་ལ་གཏོར་མ་སྔགས་དང་ཕྱག་རྒྱས་བསྔོ།

16
00:06:55,121 --> 00:07:23,707
བདེན་པའི་ཚིག་གིས་བཀའ་བསྒོ་སྟེ་བདག་གི་བྱང་ཆུབ་སྒྲུབ་པ་ལ་བར་ཆད་མ་བྱེད་ཅིག་ཅེས་ལས་གཞུང་གི་ཚིག་བརྗོད་ལ་གཏོར་མ་ཕྱི་རོལ་དུ་དོར། གལ་ཏེ་བསྒོ་བའི་བཀའ་ལ་མི་ཉན་པར་བར་གཅོད་རྩོམ་པའི་རིགས་རྣམས་ལ། བདག་ཉིད་ཁྲོ་བོའི་རྒྱལ་པོར་གསལ་བའི་ཐུགས་ཀ་ནས་སྤལ་པའི་ཁྲོ་མཚོན་མེ་དཔུང་གི་ཆར་མི་བཟོད་པ་སྟོང་ཁམས་ཀྱི་རྡུལ་གྱི་གྲངས་དང་མཉམ་པ་སྤྲོས་པས་བགེགས་རྣམས་རྒྱང་རིང་དུ་བསྐྲད་པར་མོས་ཏེ། གུ་གུལ་གྱིས་བདུག །ཡུངས་ཐུན་གྱིས་བྲབ། དྲག་སྔགས་བཟླ་ཞིང་དྲག་པོའི་ཚམས་རྔམས་ཀྱང་བྱའོ།

17
00:07:23,707 --> 00:07:56,515
གཉིས་པ་མཚམས་བཅད་པ་ནི། རྐུན་པོ་ཕྱིར་ཕྱུང་ནས་སྒོ་གཅོད་པ་ལྟར་སྤྲུལ་པའི་ཁྲོ་མཚོན་གྱི་ཚོགས་རྣམས་ཚུར་འདུས་ཞུ་ལུགས་སུ་འདྲེས་པའི་རྣམ་པ་ཅན་གྱི་འོག་ཐམས་ཅད་རྡོ་རྗེའི་ས་གཞི། ཕྱོགས་མཚམས་ཐམས་ཅད་རྡོ་རྗེ་གྱེན་ལངས་དང་མཚུ་རྒྱུག་སྤེལ་མའི་རྩིག་པའི་ར་བ་དབྱིབས་ཟླུམ་པོ་མཐོ་ཞིང་ཡངས་པ་ལྕགས་རི་ལྟ་བུས་བསྐོར་བ། དེའི་སྟེང་དུ་རྡོ་རྗེའི་གུར་དབུས་མཐོ་ཞིང་མཐར་རིམ་གྱིས་གཞོལ་བ་ཕྱིར་འཕྱང་བ་སོགས་རྒྱ་གུར་གྱི་ཐོད་འདྲ་བ་རྭ་བ་ལ་ཁ་གཅོད་གཏབ་པ་ལྟར་ཕུབ་ཅིང་།

18
00:07:56,515 --> 00:08:28,338
རུ་གུར་སྦྲེལ་མཚམས་ནས་ནང་དུ་རྡོ་རྗེའི་དྲྭ་བས་སྟེང་ཁེབས་པའི་བླ་རེ་དང་། རྭ་གུར་གྱི་ཕྱི་རོལ་དུ་རྡོ་རྗེའི་ཕྲེང་བ་ཁོ་ན་བསྣོལ་ཞིང་སྦྲེལ་བ་རྡོ་རྗེའི་དྲྭ་བས་གཡོགས་པ། གུར་གྱི་རྩེ་མོར་རྡོ་རྗེ་ཕྱེད་པའི་ཏོག་དང་། རྭ་བའི་ཕྱིར་རྐེད་པ་ལ་རྡོ་རྗེའི་ཕྲེང་བས་བཅིངས་པ། རྡོ་རྗེ་ཐམས་ཅད་སྔོན་པོ་ཤ་སྟག་ཏུ་སྒོམ་ཞིང་། དེ་ལས་སྤྲུལ་པའི་ཁྲོ་མཚོན་མེ་དཔུང་རྡོ་རྗེའི་ཚྭ་ཚྭ་འཕྲོ་བས་བགེགས་དང་བར་ཆད་ཐམས་ཅད་བསྲུང་ཞིང་མདོར་ན་བསྐལ་པའི་རླུང་ཡང་མིཐར་བར་བསམ།

19
00:08:28,338 --> 00:09:10,824
འདིན་སྲུངགུར་སྤྱི་འགྲེ་ཡིན་ལ། བྱེ་བྲག་ཏུ་སྲུང་གུར་གྱི་འཁོར་ལོའི་རྩིབས་ལ་ཁྲོ་བཅུ་བཀོད་པ་སོགས་དང་། སྲུང་གུར་གྱི་ཕྱི་རོལ་དུམཚོན་ཆ་ལྔའི་གུར་དང་འབྱུང་བཞིའི་སྲུང་འཁོར་བསྒོམ་པ་སོགས་ཀྱང་ཡོད་དེ་སྐབས་ཐོབ་གང་གཙོ་ལྟར་སྦྱར་ཤེས་པར་བྱ་ཞིང་།

20
00:09:10,824 --> 00:09:44,847
དེའི་ནང་དུ་རང་དང་བསྲུབ་བྱ་མིནོར་འཁོར་བཅས་ཚུད་པར་བསམ་ལ་རང་གཞུང་གི་ཚིག་བརྗོད་མཐར་བསྲུང་བྱ་བདག་དང་སྲུང་བྱེད་ཁྲོ་མཚོན་བསྲུང་བའི་བྱ་བ་དང་བཅས་གསུམ་ལ་མི་དམིགས་པའི་ཤེས་རབ་ཀྱིས་ཟིན་པ་ན་དེ་ཁོན་ཉིདཀྱི་སྲུང་འཁོར་ཏེ་སྲུང་བ་ཀུན་གྱི་མཆོག་ཏུ་འགྱུར་རོ། སྐབས་འདིར་ཆོ་ག་ལ་ལར་ལྷ་དང་འཁོན་བཅུག་སྦྱོང་བའི་ཕྱིར་ཉམས་ཆགས་བཤགས་པ་དང་། མི་འདའ་བ་རྡོ་རྗེའི་དམ་བཅའ་བ་སོགས་གཞན་ཡང་འབྱུང་བས་དེ་ལྡན་སྐབས་དང་བསྟན་ཏེ་ཚིག་རྗེས་དོན་དྲན་གྱིས་དམིགས་པ་འཕྲུལ་ཤེས་པར་བྱའོ།

21
00:09:44,847 --> 00:10:20,373
གཉིས་པ་མཐུན་རྐྱེན་སྒྲུབ་པ་ལ། བྱིན་དབབ་པ་དང་། མཆོད་རྫས་བརླབ་པ་གཉིས་ལས། དང་པོ་ནི། གང་དབབ་པར་བྱ་ན། ཡེ་ཤེས་ལྷའི་འབྲས་ཆོས་རྣམ་ལྔའི་གཟི་བརྗིད་བྱིན་རླབས་ཆེན་པོ། གང་ལ་དབབ་ན་བདག་སྒྲུབ་པ་པོ་དང་གནས་ཁང་སྒྲུབ་པའི་ཡོ་བྱད་དང་བཅས་པ་ལ། གང་གི་ཆེད་དུ་དབབ་ན་ཡེ་ཤེས་ལྷའི་རྡོ་རྗེ་གསུམ་གྱི་བྱིན་རླབས་འབེབས་པའི་སྦྱོར་བས་ཐོབ་བྱ་རང་གནས་ཀྱི་ཡེ་ཤེས་གཙོ་བོར་གྱུར་པའི་དངོས་གྲུབ་ཐམས་ཅད་ཐོབ་རུང་གི་ནུས་མཐུའི་གཟི་བྱིན་བསྐྱེད་པ།

22
00:10:20,373 --> 00:11:04,723
ཚུལ་ཇི་ལྟར་དབབ་ན། རང་ཉིད་ཀྱི་མོས་གུས་དྲག་པོས་བསྐུལ་བས་རྩ་བ་གསུམ་གྱི་ལྷ་ཚོགས་ཐམས་ཅད་ཏིལ་གྱི་གང་བུ་ཁ་ཕྱེས་པ་ལྟར་མཁའ་ཁྱབ་ཏུ་སད་པ་རྣམས་ཀྱི་རྡོ་རྗེ་གསུམ་གྱི་བྱིན་རླབས་དང་དངོས་གྲུབ་ཐམས་ཅད། སྐུ་ཕྱག་རྒྱ། གསུང་ཡིག་འབྲུ།ཐུགས་ཕྱག་མཚན་གྱི་རྣམ་པས་མཚོ་ཆེན་པོ་ལ་ཁ་བ་བབས་པ་ལྟར་བདག་གནས་ཡོ་བྱད་རྣམས་ལ་ཐིམ་པས་བྱིན་གྱིས་བརླབས་པར་བསམ་ལ་བྱིན་འབེབས་ཀྱི་ཚིག་བརྗོདཁྱད་པར་གྱི་རྫས་བདུག །ཅང་ཏེའུ་སོགས་རོལ་མོའི་སྒྲས་བསྐུལ་ཏེ་དབབ་པར་བྱའོ།

23
00:11:04,723 --> 00:11:32,620
གཉིས་པ་མཆོད་རྫས་བརླབ་པ་ལ། སྤྱིར་བསང་སྦྱང་བྱ་བ་དང་། སོ་སོར་བྱིན་གྱི་རླབ་པ་གཉིས་ལས། དང་པོ་ནི། རང་ཉིད་ལྷར་གསལ་བའི་ཐུགསཀནས་རཾ ཡཾ་ཁཾ་གསུམ་འཕྲོས་པས། རཾ་ལས་མེ་བྱུང་བས་མཆོདརྫས་ཀྱི་མ་དག་པའི་ཉེས་སྐྱོན་བསྲེགས། ཡཾ་ལས་རླུང་བྱུང་བས་དངོས་འཛིན་གཏོར། ཁཾ་ལས་ཆུ་བྱུང་བས་བག་ཆགས་བཀྲུས། སྭ་བྷཱ་ཝའི་སྔགས་སོགས་ཀྱིས་རང་བཞིན་སྟོང་པར་སྦྱངས་ཏེ་སྟོང་ཉིད་ནམ་མཁའ་ལྟ་བུའི་ངང་ལ་མཉམ་པར་བཞག་གོ །

24
00:11:32,620 --> 00:12:14,034
གཉིས་པ་ལའང་ཐུན་ཁྱད་གཉིས་ལས། ཐུན་མོང་ཕྱི་ནང་གི་ཉེར་སྤྱོད་རྣམས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་མམ་རང་རང་གི་ས་བོན་མིང་ཡིག་དང་པོ་ཐིག་ལེས་བརྒྱན་པ་ལས་བྱུང་བའི་ཡིད་དུ་འོང་བའི་ལྷ་རྫས་ཀྱི་མེ་ཏོག་སོགས་ཕྱི་མཆོད་དང་། མིརང་བྱུང་གི་རྫས་དབང་པོ་ལྔའི་མེ་ཏོག་སོགས་ནང་གི་ཉེར་སྤྱོད། འདོད་ཡོན་ལྔ། བཀྲ་ཤིས་རྫས་རྟགས། རྒྱལ་སྲིད་སྣ་བདུན་སོགས་མཆོདརྫསཀྱི་རྣམ་པ་མ་ཚང་བ་མེད་པ་དེ་རེ་རེ་ལས་ཀྱང་སོ་སོའི་མཆོདརྫས་ཐོག་པའི་ལྷ་མོ་དཔག་ཏུ་མེད་པ་སྤྲུལནས་མཆོད་པའི་སྤྲིན་སྤྲོ་བས་ནམ་མཁའི་ཁམས་གང་བརམོས་ལ་སྔགས་སོགས་བརྗོད་དོ།

25
00:12:14,034 --> 00:13:00,406
ཁྱད་པར་བ་ལ་སྨན་གཏོར་རཀྟ་གསུམ་ལས། སྨན་ཕུདནི། རང་བྱུང་བདེ་སྐྱོང་གི་སྣོད་ཀ་པཱ་ལར་བཅུད་བདེ་གཤེགས་རིགས་ལྔ་ཡབ་ཡུམ་གྱི་དམ་ཚིག་གི་རྫས། དབུས་སུ་མི་ཤ་དང་དྲི་ཆེན། ཤར་དུ་བ་ལང་གི་ཤ་དང་ཁུ་བ། ལྷོར་ཁྱི་ཤ་དང་ཤ་ཆེན་གྱི་དྭངས་མ། ནུབ་ཏུ་རྟ་ཤ་དང་རྡུལ། བྱང་དུ་གླང་ཆེན་གྱི་ཤ་དང་དྲི་ཆུ་རྣམས་རིམ་བཞིན་ཧྲིཐཾ།ཧཱུཾ་ལཾ། ཏཱཾནཱཾ། ཨོཾ་ཨཾ། ཨཏྭཾ། རྣམས་ལས་རིགས་ལྔ་ཡབ་ཡུམ་བཅུ་རེ་བསྐྱེད། མཉམ་པར་སྦྱོར་བའི་སྦྱོར་མཚམས་བདེ་བའི་སྒྲ་དང་འོད་ཟེར་གྱིས་ཕྱོགས་དུས་ཀྱི་རྒྱལ་བ་སྲས་དང་བཅས་པ་རྣམས་སྤྱན་དྲངས་འདོད་ཆགས་ཆེན་པོའི་མེས་འོད་དུ་ཞུནས་རིགས་ལྔ་ཡབ་ཡུམ་ལ་ཐིམ་པས་མཁའ་གསང་ནས་བདུད་རྩི་དཀར་དམར་གྱི་རྣམ་པར་བྱུང་ཐོད་པའི་ནང་ཁེངས་མཐར་རིགས་ལྔ་ཡབ་ཡུམ་ཡང་འོད་དུ་ཞུ་ནས་བདུད་རྩི་ལ་ཐིམ་པས་ཁ་དོག་དྲི་རོ་ནུས་མཐུ་ཕུན་སུམ་ཚོགས་པ་ཡེ་ཤེས་ལྔ་ཡི་ངོ་བོར་གྱུར་པར་བསམ་ལ་སྔགས་བརྗོད།

26
00:13:00,406 --> 00:13:23,062
འདིར་བཤད་པ་ནི་གསུང་པདྨ་རིགས་དང་སྦྱར་ཏེ་རྣམ་སྣང་དང་འོད་དཔག་གོ་བརྗེ་བའི་དབང་ལྟར་བྱས་པ་ཡིན་ལ། གཞན་རྡོར་སེམས་སྒྱུ་དྲྭ་སོགས་སུ་རྡོ་རྗེའི་རིགས་ཡིན་པའི་དབང་གིས་མི་བསྐྱོད་པ་དང་སྦྱར་བ་དང་། གཞན་བཞི་སོགས་རྣམ་སྣང་གི་རིགས་ཡིན་པའི་ཕྱིར་སངས་རྒྱས་ཀྱི་རིགས་སུ་སྦྱར་བ་སོགས་ཡོད་པས་གང་ལྟར་ཡང་མི་འགལ་ལ་གནས་སྐབས་རང་གཞུང་དང་བསྟུན་དགོས་པ་ཡིནནོ།

27
00:13:23,062 --> 00:13:40,445
གཏོར་མ་ནི། གཏོར་གཞོང་རིན་པོ་ཆེའི་སྣོད་ས་གཞི་དང་མཉམ་པར་གཏོར་རྫས་འདོད་ཡོན་གྱི་ཕུང་པོ་ལྷ་རྣམས་ཇི་ལྟར་དགྱེས་པའི་ལོངས་སྤྱོད་ཀྱི་རྣམ་པ་བསམ་གྱིས་མི་ཁྱབ་པ་མཁའ་ཁྱབ་ཏུ་སྤེལ་ཞིང་སྤེལ་བ་སྟེ། སྤྱིར་གཏོར་མ་ལ་ཤེས་པ་གསུམ་སོགས་བཤད་པ་ཡོད་ཀྱང་འདིར་མཆོད་རྫས་སུ་ཤེས་པའི་སྐབས་ཐོབ་དང་སྦྱར་བའོ།

28
00:13:40,445 --> 00:14:10,795
རཀྟནི། ཡུམ་གྱི་མཁའ་མཚོན་བྱེད་བྷནྡ་རློན་པ་སྐྲ་དང་བཅས་པའི་ནང་དུ། འདོད་གཟུགས་གཟུགས་མེད་ཀྱི་ཁམས་གསུམ་མམ། ལུས་སྣང་བ་འདོད་ཁམས། ངག་ཕྱེད་སྣང་གཟུགས་ཁམས། སེམས་སྣང་མེད་གཟུགས་མེད་ཀྱི་ཁམས་ཏེ་སྒོ་གསུམ་དུ་ཞེན་ཅིང་ཆགས་པའི་ཀུན་རྟོག་ཐམས་ཅད་བསྡུས་ཤིང་སྦྱངས་ནས་ཆགས་མེད་བདེ་བ་ཆེན་པོ་རཀྟའི་རྒྱ་མཚོར་བསྐྱིལ་བ་འདོད་ཡོན་གྱི་སྤྲིན་འཕྲོ་བའི་རང་བཞིན་མཁའ་ཁྱབ་ཏུ་སྤེལ་བའོ།

29
00:14:10,795 --> 00:14:33,022
དེ་ལྟར་སྔོན་འགྲོ་འཇུག་ལྡོག་གི་སྦྱོར་བ་རྣམས་ལ་སྦྱང་བྱ་སྦྱོང་བྱེད་སྦྱངས་འབྲས་གསུམ་རྟེན་འབྲེལ་གྱི་འགྲོས་མཚུངས་པའི་སྒོ་ནས་དག་རྫོགས་སྨིན་གསུམ་བརྩིན། སྦྱང་བྱ་འཁོར་བའི་དུས་ཇི་ལྟར་འདོད་པའི་སྲིད་པར་འཇུག་པ་ལ་སྐྱེ་གནས་ཀྱི་སྐྱོན་དང་ཕྱི་མའི་གནས་ལུས་ལོངས་སྤྱོད་ཀྱི་འགལ་རྐྱེན་རྣམས་སྦྱང་ཞིང་བསྲུང་བ་བ་དང་། མཐུན་རྐྱེན་བསོདནམས་ཆ་མཐུན་གྱི་ལས་གསོག་པ་རྣམས་དག་པར་བྱེད།

30
00:14:33,022 --> 00:15:05,376
སྦྱངས་འབྲས་དངོས་གཞི་སངས་རྒྱས་ཀྱི་མཛད་པ་ལ་བར་དུ་གཅོད་པའི་བདུད་བཞི་བཅོམ་པ་དང་ཚོགས་གཉིས་གསོག་ཅིང་འོད་ཟེར་ཆེན་པོས་དབང་བསྐུར་བ་དང་སངས་རྒྱས་ཀྱི་ཞིང་ཡོངས་སུ་སྦྱངས་བའི་ཏིང་ངེ་འཛིན་མངོན་དུ་བྱེད་པ་སོགས་དང་མཐུན་པས་འབྲས་བུརྫོགས་པར་བྱེད། སྦྱོང་བྱེད་སྔོན་འགྲོ་འདི་དག་གིས་རྩ་རླུང་ཐིག་ལེའི་གེགས་དང་གོལ་ས་ཆོད་ཅིང་ཉམས་རྟོགས་ཀྱི་རྩལ་ཁ་བསྐྱེད་པའི་ཐབས་རྨད་བྱུང་དུ་འགྱུར་བས་རྫོགས་རིམ་གྱི་སྨིན་བྱེད་དུ་འགྲོ་བ་ཡིན།

31
00:15:05,376 --> 00:16:00,075
འདིའི་གོང་འོག་ཏུ་བཤད་པའི་དགརྫོགས་སྨིན་གསུམ་སོགས་སྦྱོར་ཚུལ་ཕལ་ཆེར། སྔ་འགྱུར་བསྟན་པའི་ཉི་མ་སྨིན་གླིང་ལོ་ཆེན་རིན་པོ་ཆེས་མཛད་པའི་ཟབ་ལམ་ཐུགས་རྗེ་ཆེན་པོ་བདེ་གཤེགས་ཀུན་འདུས་ཀྱི་ཆོ་གའི་རྣམ་བཤད་ཆེན་མོ་ལས་ཡིན་པར་ཤེས་པར་བྱའོ། །


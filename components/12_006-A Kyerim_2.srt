1
00:00:00,000 --> 00:00:22,920
མིང་ཚིག་སྣ་ཚོགས་རྣམ་པར་འཕྲུལ་བའི་སྤྲིན་ལས་ལྷ་བསྐྱེད་པའི་ས་བོན་དང་། གླེགས་བམ་གྱི་སྣང་བརྙན་སོགས་ཐུགས་རྗེའི་རོལ་པ་ཅིར་ཡང་སྤྲུལ་ནས་འགྲོ་བའི་དོན་མཐའ་ཀླས་པར་མཛད་པ་ནི་ཡི་གེ་སངས་རྒྱས་སྤྲུལ་པའི་སྐུར་ཤར་བ་སྟེ། དབྱིབས་དང་ཁ་དོག་མིང་ཚིག་གིས། །རོལ་པ་ཅིར་ཡང་སྤྲུལ་ཞིང་སྟོན།།ཞེས་སོ།

2
00:00:22,920 --> 00:00:44,875
མདོར་ན། ཕྱོགས་བཅུ་དུས་བཞིར་གཤེགས་པ་ཡི། །ཡེ་ཤེས་སེམས་དཔའི་སྐུ་གསུང་ཐུགས། །དཀྱིལ་འཁོར་བཞི་བཅུ་རྩ་ལྔ་ཉིད༑ ཡི་གེ་མགོནས་ཀླུ་ལ་རྫོགས། །ཞེས་གསུངས་པ་ལྟར་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡེ་ཤེས་རྡོ་རྗེའི་རང་བཞིན་ཡིན་ཞིང་། བྱེ་བྲག་ཏུ་བཟླ་བྱའི་སྔགས་རྣམས་གྲུབ་པ་བཞིས་བྱིན་གྱིས་བརླབ་པའི་ནུས་པ་མཐུ་ཅན་དུ་གྱུར་པ་སྟེ།

3
00:00:44,875 --> 00:01:24,376
གྲུབ་པ་བཞི་ནི། ཆོས་ཉིད་ངོ་བོ་ཉིད་ཀྱིས་གྲུབ་པ་ཡི་གེ་ཐམས་ཅད་སྟོང་ཆེན་མཉམ་པ་ཉིད་ཀྱི་ངོ་བོ་ཅན་དུ་ཡེ་ནས་གྲུབ་པ། ཆོས་ཅན་རང་བཞིན་གྱིས་གྲུབ་པ་རང་གི་ངོ་བོ་ཐུན་མོང་མིན་པར་སྣང་བའི་རང་བཞིན་བསླུ་མེད་དུ་གྲུབ་པ།

4
00:01:24,376 --> 00:02:22,453
བྱིན་གྱིས་རླབས་ཀྱིས་གྲུབ་པ་ཆོས་ཀུན་ལ་་མངའ་དབང་འབྱོར་པ་སངས་རྒྱས་རྣམས་ཀྱིས་ཡི་གེ་གཅིག་ནས་མང་པོའི་བར་གྱི་སྔགས་རྣམས་སུ་ཡེ་ཤེས་ཉིད་རྣམ་པར་འཕྲུལ་བར་བསྟན་པས་བྱིན་གྱིས་བརླབ་ཀྱིས་གྲུབ་པ།ནུས་པའི་མཐུས་གྲུབ་པ་སྨན་དང་ནོར་བུ་བཞིན་དུ་སྔགས་དེ་དག་ལ་དངོས་གྲུབ་སྒྲུབ་པའི་ནུས་པ་ཐོགས་མེད་མི་བསླུ་བར་ཡོད་པའོ།

5
00:02:22,453 --> 00:03:02,198
རྒྱུ་མཚན་དེའི་ཕྱིར་གནས་སྐབས་དང་མཐར་ཐུག་གི་འདོད་པའི་དོན་རྣམས་སྔགས་ཀྱི་མཐུས་སྒྲུབ་མི་ནུས་པ་གང་ཡང་མེད་དོ། དེསན་ལྷ་སྔགས་དབྱེར་མེད་དུ་རྟོགས་པའི་ངེས་པས་དད་མོས་རྩེ་གཅིག་པར་བཟླ་བ་ནི་ཤིན་ཏུ་གལ་ཆེ་སྟེ། རྒྱུད་ལས། སྔགས་ཉིད་རྣལ་འབྱོར་མ་ཡི་གཟུགས། །རྣལ་འབྱོར་མ་ཉིད་སྔགས་ཀྱི་གཟུགས། །ཅི་སྟེ་གོ་འཕང་མཆོག་འདོད་པས། །དེ་གཉིས་དབྱེ་བར་མི་བྱའོ། །ཞེས་དང་།

6
00:03:02,198 --> 00:03:40,085
དད་པ་བརྟན་པོས་བསྒྲུབ་པ་ན། །ནམ་མཁའ་མེད་པར་གྱུར་ན་ཡང་། །སྔགས་ཀྱི་དངོས་གྲུབ་མེདམི་སྲིད། །ལྷ་དང་དྲང་སྲོང་གིས་བཤད་པའི༑ ༑རིགས་སྔགས་བསླུ་བ་མི་སྲིདན། །འདོད་ཆགས་བྲལ་བས་བཤད་པ་ཡི། །གསང་སྔགས་སྦྱོར་བས་བསླུ་བནི། །མ་བྱུང་འབྱུང་བར་མི་འགྱུར་རོ། །ཞེས་གསུངས༑

7
00:03:40,085 --> 00:04:20,010
མདོར་ན་སངས་རྒྱས་ཀྱི་ཡེ་ཤེསནི་གདུལ་བྱའི་བློ་ངོར་རྣམ་པ་ཐམས་ཅད་པ་འཆར་རུང་བ་ཡིན་ལ། དེ་ཡང་སངས་རྒྱས་ཀྱིས་འདུལ་བ་ལ་སངས་རྒྱས་དངོས་སུ་སྣང་བ་དང་། ཕལ་པས་འདུལ་བ་ལ་ཕལ་པར་སྣང་བ་གཉིས་སངས་རྒྱས་གཅིག་གི་ཡེ་ཤེས་རོལ་པར་ཁྱད་མེད་པས་དོན་ལ་བཟང་ངན་མེད་པ་ལྟར།

8
00:04:20,010 --> 00:04:37,869
འདིར་ཡང་སངས་རྒྱས་ཉིད་ཕལ་པའི་ངོར་སྔགས་ཀྱི་རྣམ་པར་བསྟན་པ་ཡིན་ལ། སྔགས་གྲུབ་པས་ལྷ་མངོན་སུམ་དུ་བྱོན་པའང་ལྷ་ཉིད་སྔགས་སུ་འཕྲུལ་པ་བསྒྲུབ་པས་སྔགས་ཉིད་ལྷར་འཕྲུལ་བའི་ཚུལ་གྱིས་གདུལ་བྱ་ལ་དངོས་གྲུབ་སྩོལ་བ་ཙམ་དུ་ཟད་པས་ལྷ་སྔགས་རང་སེམས་གསུམ་དབྱེར་མེད་པའི་ཚུལ་ལ་ངེས་ཤེས་བསྐྱེད་པ་ཅིས་ཀྱང་གལ་ཆེའོ།

9
00:04:37,869 --> 00:04:56,459
གཉིས་པ་ལ་གཉིས། བཟླས་པའི་གཞི་འགོད་པ་དང་། སྤྲོ་བསྡུའི་དམིགས་པ་བྱེ་བྲག་ཏུ་བཤད་པའོ། དང་པོ་ནི། རང་ཉིད་དམ་ཚིག་སེམས་དཔའ་ཡི་དམ་གྱི་ལྷ་གང་ཡིན་གསལ་དག་བརྟན་གསུམ་དང་ལྡན་པར་བསྒོམ་པའི་ཐུགས་ཙིཏྟ་རིན་པོ་ཆེ་འོད་ཀྱི་རང་བཞིན་གུར་ཕུབ་པ་ལྟ་བུ་སྟེ་

10
00:04:56,459 --> 00:05:27,166
ཁ་དོག་སྨུག་པོ་དབྱིབས་ཆ་ལང་ཁ་སྦྱར་བ་ལྟ་བུ་ཟུར་བརྒྱད་པ་ཕྱི་གསལནང་གསལ་འོད་ཀྱི་རང་བཞིན་ཅན་ནམ་འོད་ལྔའི་ཐིག་ལེའི་ཀློང་དུ་ཉི་ཟླའི་གདན་ལ་ཡེ་ཤེས་སེམས་དཔའ་རང་འདྲ་བའམ་ཡང་ན་རྒྱན་ཕྱག་མཚན་སྤངས་པ༑

11
00:05:27,166 --> 00:05:45,149
ཁ་ཅིག་སྤྲུལ་པ་དང་སྤྲུལ་གཞིའི་དབང་དུ་བྱས་ཏེ་སྤྱན་རས་གཟིགས་ཀྱི་ཐུགས་ཀར་འོད་དཔག་མེད་དང་། མཚོ་རྒྱལ་གྱི་ཐུགས་ཀར་ཕག་མོ་བསྒོམ་པ་ལྟ་བུ་སྟེ་རང་གཞུང་དང་བསྟུན་ལ། དེའི་ཐུགས་ཀར་རིགས་སོ་སོའི་ཕྱག་མཚན་རྡོ་རྗེ་ལྟ་བུ་འགྲེངས་སྟབས་སུ་གནས་པའི་ལྟེ་བར་ཉི་ཟླ་བརྩེགས་པའམ། ཞི་བ་ལ་ཟླ་བ།

12
00:05:45,149 --> 00:06:17,865
ཁྲོ་བོ་ལ་ཉི་མའི་གདན་སྲན་མ་བཀས་པ་ཙམ་གྱི་ལྟེ་བར་ཏིང་ངེ་འཛིན་སེམས་དཔའ་རྩ་བའི་ཐུགས་སྲོག་ཧཱུྃ༔དང་ཧཱུཾ་སོགས་ཡི་དམ་གང་ཡིན་གྱི་ས་བོན་ལྷའི་ཁ་དོག་དང་མཚུངས་པར་མར་མེ་ལྟར་གསལ་ཞིང་འཚེར་བ་ལ་ངས་སྟབས་སུ་ལྷའི་ཞལ་བསྟན་ཕྱོགས་ལྟར་གནས་པའི་མཐའ་བསྐོར་དུ་སྔགས་ཕྲེང་བཀོད་པ་སྟེ། སྒྲུབ་ཐབས་ཁ་ཅིག་ཏུ་བདག་དམ་ཚིག་པའི་ཐུགསཀར་ས་བོན་སྔགས་ཕྲེང་བསྒོམས་པ་ལས་ཡེ་ཤེས་སེམས་དཔའ་དང་ཕྱག་མཚན་མེད་པ་ཡང་འབྱུང་བས་རང་གཞུང་དང་བསྟན།

13
00:06:17,865 --> 00:06:42,316
བསྒོམ་བྱའི་ཡི་གེ་ཡང་བོད་ཡིག་ཉིད་གསུང་རྡོ་རྗེའི་ངོ་བོར་གདོད་ནས་གྲུབ་པ་དང་། དེར་མ་ཟད་སངས་རྒྱས་ཀྱི་ཡེ་ཤེས་དང་རྣམ་འཕྲུལ་ཚད་མེད་པའི་གསང་བ་ཟབ་མོ་གདུལ་བྱའི་ཡུལ་ལ་མཉམ་པོར་འཇུག་པ་ལས་རྒྱ་བོད་ཀྱི་ཡིག་གཟུགས་ཀྱི་ཁྱད་པར་ཙམ་ལ་བྱིན་གྱིས་རློབ་པར་ནུས་མི་ནུས་སོགས་ཀྱི་དབྱེ་བསལ་མ་དམིགས་པའི་ཕྱིར་གཤར་གཟབ་གང་རུང་རང་གི་བློ་ལ་འཆར་བ་གང་བདེར་བྱ་བ་ལས་གཞན་དུ་བསྒྱུར་མི་དགོས་སོ། །

14
00:06:42,316 --> 00:07:02,432
སྔགས་ཕྲེང་བཀོད་ཚུལ་ཡང་རྩ་བའི་ཐུགས་སྲོག་ས་བོན་གྱི་ཡི་གེ་དེའི་མདུན་ནས་བརྩམས་ཏེ་བཟླ་བྱའི་སྔགས་ཀྱི་ཡིག་འབྲུ་རྣམས་ཤིན་ཏུ་ཕྲ་བ་སྤུསཾ་བྲིས་པ་བཞིན་གསལ་ཞིང་འབར་བའི་ཕྲེང་བས་བསྐོར་བ་སྟེ། དེ་ཡང་རང་གཞུང་དང་བསྟུན་སྔགས་ཕྲེང་གཡས་སུ་འཁོར་དགོས་པ་རྣམས་སྔགས་ངོ་ཕྱིར་བསྟན་པ་དང༌།

15
00:07:02,432 --> 00:07:33,974
ཕྱི་ནས་བཀླག་ཕྱོགས་ལྟར་ཡིག་འབྲུ་རྣམས་ལངས་ཐབས་སུ་གཡོན་དུ་བཀོད་པ་ཕྲེང་བ་ལྟར་འཁོར་བའི་མགོ་འདྲེན་ཨོ་ལྟ་བུ་དང་ཧཱུྃ་ཧིསོགས་མཇུག་གི་སྔགས་འབྲུ་ཐུག་པ། དེ་ཡང་རིང་པའི་རིགས་ལ་མདུནནས་ཡིག་མགོ་བརྩམས་པའི་སྔགས་མགོ་ནང་བསྟན་དང་སྔགས་མཇུག་ཕྱི་ཟླརོལ་དུ་ཐད་ཀར་འགྲིགས་པའི་རིམ་པ་གཉིས་གསུམ་སྦལ་འཁྱིལ་བ་ལྟར་བསྒོམ་ལ་བཟླས་པའི་དུས་གཡས་སུ་བཀླག་ཐབས་སུ་འཁོར་དགོས་པ་ཡིན།

16
00:07:33,974 --> 00:07:50,053
སྔགས་ཕྲེང་གཡོན་དུ་འཁོར་དགོས་པ་རྣམས་ཐུགས་སྲོག་གི་མདུན་ནས་སྔ་མ་ལྟར་ཡིག་འབྲུ་རྣམས་ལངས་སྟབས་སུ་སྔགས་ངོ་ནང་བསྟན་ནང་ནས་བཀླག་ཐབས་སུ་གཡས་བསྐོར་དུ་བཀོད། སྔགས་རིང་རྣམས་ཕྱི་ནང་བསྐོར་ལུགས་སྔ་མ་ལྟར་བྱ། བཟླ་བའི་སྐབས་གཡོན་དུ་འཁོར་དགོས་པ་ཡིན། སྔགས་ཕྲེང་གཡས་གཡོན་དུ་འཁོར་ཚུལ།

17
00:07:50,053 --> 00:08:15,639
སྤྱིར་བཏང་ལྷ་ཡབ་ཀྱི་རིགས་རྣམས་གཡས་འཁོར་དང་། ཡུམ་རྣམས་ལ་གཡོན་འཁོར་ལྟ་བུར་འདུག་ཀྱང་མཐའ་གཅིག་ཏུ་ངེས་པ་མེད་པས་རང་གཞུང་དང་བསྟན། ཡང་སྔགས་ཕྲེང་དངོས་སྤྱི འཁོར་མི་དགོས་པར་དེ་ལས་འོད་ཟེར་སྤྲོ་བསྡུ་སོགས་བྱེད་པའི་རིགས་ལ་སྔགས་ངོ་བསྟན་ཕྱོགས་གོང་ལས་གོ་བཟློག་སྟེ་བཀོད་ལུགས་ཀྱིས་གཡས་གཡོན་བསྐོར་ཕྱོགས་ཉིད་གཙོ་ཆེ་བས་དེ་ལྟར་སྐབས་དང་སྦྱར་ཤེས་པར་བྱའོ།

18
00:08:15,639 --> 00:08:34,716
གཉིས་པ་སྤྲོ་བསྡུའི་དམིགས་པ་བྱེ་བྲག་ཏུ་བཤད་པ་ལ་ལྔ་ལས། དང་པོ་བསྙེན་པའི་ཡན་ལག་བཀོད་པའི་བཟླས་པའམ་ཟླ་བ་སྐར་ཕྲེང་ལྟ་བུ་ནི། ས་བོན་དང་སྔགས་ཕྲེང་འོད་ཟེར་འཕྲོ་བ་ལ་ཡང་ཡང་སེམས་བཟུང་། དེ་ནས་རིམ་པར་ལྷ་ཐམས་ཅད་ཀྱི་ཞལ་ནས་སྔགས་སྒྲ་སྒྲོགས་པ་དང་༑ སྔགས་འབྲུ་རྣམས་ཀྱང་རང་སྒྲ་དང་བཅས་གདན་ལས་ཅུང་ཟད་འཕར་ཏེ་ཐོག་མར་འོད་ཟེར་འཁོར།

19
00:08:34,716 --> 00:08:43,870
དེནས་སྔགས་ཕྲེང་ཉིད་རིམ་གྱིས་ཇེ་མགྱོགས་སུ་འཁོར་བ་ལས་འོད་ཟེར་འཕྲོས། ལུས་ཀྱི་ནང་ཐམས་ཅད་གང་། ནད་གདོན་སྡིག་གྲིབ་བག་ཆགས་དང་བཅས་སངས་ཀྱིས་བསལ་བར་མོས་པའོ།

20
00:08:43,870 --> 00:09:10,136
གཉིས་པ་ཉེ་བར་བསྙེན་པ་མགལ་མེ་འཁོར་བ་ལྟ་བུའམ་ཁྱོགས་ཀྱི་བཟླས་པ་ནི་ཐུགས་ཀའི་སྔགས་ཕྲེང་ལས་སྔགས་ཕྲེང་གཉིས་པ་ཞིག་འཕྲོས་པ་ཡིག་འབྲུ་རྣམས་གཅིག་རྗེས་གཅིགནོན་རེག་ལ་མ་འབྱར་ཞིང་བར་མ་ཆད་པའི་ཕྲེང་བ་སྔགས་ཀྱི་རང་སྒྲ་དང་བཅས་པ་མགལ་མེའི་འཁོར་ལོ་བསྐོར་བ་བཞིན་ཡེ་ཤེས་པ་དང་དམ་ཚིག་སེམས་དཔའི་ཞལ་ནས་རིམ་པར་ཐོན་པ་ཡུམ་གྱི་ཞལ་དུ་ཞུགས།

21
00:09:10,136 --> 00:09:35,133
ཐུགས་བརྒྱུད་བསྐུལ་སྐུ་ཡི་ནང་བརྒྱུད་པདྨ་ནས་བྱུང་སྟེ་ཡབ་དང་ཡེ་ཤེས་སེམས་དཔའ་གཉིས་ཀྱི་རྡོ་རྗེའི་ལམ་ནས་སྟེང་དུ་ཡར་བྱང་ཆུབ་ཀྱི་སེམས་བདེ་བ་ཆེན་པོའི་ངོ་བོར་བདེ་ཕྲིལ་ཕྲིལ་བྱུང་བ་ཐུགས་ཀའི་ས་བོན་ལ་ཐིམ་པས་མཆོག་གི་དངོས་གྲུབ་ཐོབ་པར་མོས་པ་ནི་ཡེ་ཤེས་ཀྱི་བཟླས་པ་སྟེ། དེས་ཐིག་ལེ་བརྟན༑ གསལ་ཉམས་སྐྱེ། ཐུར་སེལ་དབུ་མར་ཐིམ་པར་བྱེད། རྒྱུན་རིང་ན་རླུང་སྟོད་དུ་འཇུགས་པའི་གེགས་འབྱུང་བ་སྲིད་དོ།

22
00:09:35,133 --> 00:10:05,148
དེ་སེལ་བྱེད་སྔགས་ཕྲེང་ཡབ་ཀྱི་རྡོ་རྗེནས་ཡུམ་གྱི་པདྨར་ཕྱིན་པ་ཡུམ་གྱི་ཞལ་ནས་ཡབ་ཀྱི་ཞལ་དུ་ཞུགས་སྙིང་གའི་ས་བོན་ལ་ཐིམ། དེ་ལས་སྔར་ལྟར་སྔགས་ཕྲེང་བར་མ་ཆད་དུ་བྱུང་ནས་འཁོར་བར་བསྒོམ་པ་ནི་དོ་ལིའམ་ཁྱོགས་ཀྱི་བཟླས་པ་སྟེ། དེས་མི་རྟོག་པའི་ཉམས་སྐྱེ། སྲོག་རླུང་དབུ་མར་ཐིམ། སྟོད་འཚང་གི་གེགས་སེལ། རྒྱུན་རིང་ན་ཐིག་ལེ་ཉམས་པ་དང་དམིགས་པ་གསལ་ཆ་ཆུང་བར་འགྱུར་ཉེན་ཡོད་པས།

23
00:10:05,148 --> 00:10:21,906
དེ་གཉིས་སྤེལ་ནས་བསྒོམ་ན་ལེགས་པས། སྔ་དྲོ་དང་སྲོད་ལ་ཚུར་འཁོར་བ་དང་ཉིན་གུང་དང་ཕྱི་དྲོ་ཕར་འཁོར་བར་བསྒོམ།དེ་གཉིས་ཀ་ལ་འཁོར་ལོའི་བཟླས་པ་ཞེས་བྱ་སྟེ། མདུན་བསྐྱེད་ཡོད་པ་རྣམས་ལའང་འདི་བཞིན་སྦྱར་ཏེ་བདག་མདུན་གྱི་བར་དུ་སྔགས་ཕྲེང་སྤྲོ་བསྡུ་བྱའོ། །

24
00:10:21,906 --> 00:10:44,252
གསུམ་པ་སྒྲུབ་པའི་ཡན་ལག་རྒྱལ་པོའི་ཕོ་ཉ་ལྟ་བུའམ་སྤྲོ་བསྡུའི་བཟླས་པནི། སྔགས་བཟླས་པའི་རྐྱེན་གྱིས་ཐུགས་སྲོག་སྔགས་ཕྲེང་དང་བཅས་པ་ལས་འོད་ཟེར་ཁ་དོག་ལྔ་ལྡན་ནམ་མཁའ་གང་བར་འཕྲོས་པའི་རྩེ་ལས་མཆོད་པའི་ལྷ་མོ་མཆོད་རྫས་ཐོགས་པ་དཔག་ཏུ་མེད་པ་འཕྲོས། མཁའ་ཁྱབ་ཀྱི་རྒྱལ་བ་སྲས་དང་བཅས་པ་ལ་ཐུགས་མཉེས་པའི་མཆོད་པ་བསམ་གྱིས་མི་ཁྱབ་པ་ཕུལ། ལྷ་རྣམས་ཟག་མེད་ཀྱི་བདེ་བ་ཆེན་པོས་ཐུགས་མཉེས་པར་བྱས།

25
00:10:44,252 --> 00:11:01,915
སྐུ་གསུང་ཐུགས་ཀྱི་བྱིན་རླབས་དང་དངོས་གྲུབ་ཐམས་ཅད་སྐུ་ཕྱག་རྒྱ། གསུང་ཡིག་འབྲུ། ཐུགས་ཕྱག་མཚན་གྱི་རྣམ་པར་རམ་འོད་ཟེར་དཀར་དམར་མཐིང་གསུམ་རྣམ་པར་ཆར་བབས་པ་ལྟར་བྱོན་ནས་རང་གི་སྒོ་གསུམ་ལ་ཐིམ་པས་སྒྲིབ་གཉིས་བག་ཆགས་དང་བཅས་པ་དག །ཚོགས་གཉིས་ཡོངས་སུ་རྫོགས། དབང་བཞི་ཆིག་རྫོགས་སུ་ཐོབ་པར་བསམ་པ་ནི་བདག་དོན་བྱིན་རླབས་བསྡུ་བའི་དམིགས་པའོ། །

26
00:11:01,915 --> 00:11:28,141
ཡང་འོད་ཟེར་འཕྲོས་ཏེ་ཁམས་གསུམ་རིགས་དྲུག་གི་སེམས་ཅན་རྣམས་ལ་ཕོག་པས་ལས་ཉོན་སྡིག་སྒྲིབ་དང་སོ་སོའི་སྡུག་བསྔལ་ཐམས་ཅད་སྐད་ཅིག་ལ་སྦྱངས། ཉན་རང་བྱང་སེམས་རྣམས་ཀྱང་ཤེས་སྒྲིབ་ལས་གྲོལ་བར་བྱས། ཐམས་ཅད་ཀྱི་ལུས་ངག་ཡིད་གསུམ་རྡོ་རྗེ་གསུམ་གྱི་ངོ་བོར་གནས་གྱུར་པར་བསམ་པ་ནི་གཞན་དོན་ཕྲིན་ལས་ཀྱི་བཟླས་པ་སྟེ། འདིའི་སྐབས་སུ་ལས་བཞི་གང་འདོད་ཀྱི་དམིགས་པའང་འཕྲུལ་ཤེས་པར་བྱའོ། །

27
00:11:28,141 --> 00:11:53,391
བཞི་པ་སྒྲུབ་པ་ཆེན་པོའི་ཡན་ལག་བུང་བ་ཚང་ཞིག་པ་ལྟ་བུནི། ལྷ་སྔགས་ལས་སྤྲོས་པའི་འོད་ཟེར་གྱིས་སྣོད་གཞལ་ཡས་ཁང་། བཅུད་ལྷ་ཡི་འཁོར་ལོ། སྒྲ་གྲགས་སྔགས་ཀྱི་རང་བཞིན། དྲན་རྟོག་ཡེ་ཤེས་ཀྱི་རོལ་པར་བསྒྱུར་བར་མོས་ལ་འཛིན་མེད་ཀྱི་ངང་ནས་བཟླ་བནི་བདག་གཞན་གཉིས་མེད་ཀྱི་བཟླས་པའོ། ཛཔྲ་དགོངས་བཞི་པོ་འདི་རིམ་ཅན་དུ་སྦྱོར་བ་དང་། གང་ཡང་རུང་བ་དེ་ཟུང་སྦྱོར་བ་སོགས་ཡོད་པ་ལས་རང་གཞུང་དངོས་བསྟན་ཉིད་གལ་ཆེའོ། །

28
00:11:53,391 --> 00:12:19,641
ལྔ་པ་ཐུན་མོང་མ་ཡིན་པ་མན་ངག་གི་ལུགས་ལྟར་བསྙེན་སྒྲུབ་ཆིག་ཆོད་དུ་བྱས་ན། བཟླས་པའི་ཐོག་མར་རང་ཡི་དམ་དུ་གསལ་བའི་སྤྱི་བོར་བླ་མ་པད་འབྱུང་ཡབ་ཡུམ་རྡོ་རྗེ་འཆང་གི་ཆ་ལུགས་ཅན་དུ་བཞུགས་པ་ལ་བཀའ་བརྒྱུད་བླ་མའི་ཚོགས་ཀྱིས་བསྐོར་བར་མོས་ལ། མོས་གུས་དྲག་པོས་ཐུགས་རྒྱུད་བསྐུལ་བས་སྐུའི་གནས་གསུམ་འབྲུ་གསུམ་ལས་འོད་ཟེར་དཀར་དམར་མཐིང་གསུམ་བདུད་རྩིའི་རྣམ་པར་བྱུང་། རང་གི་སྤྱི་བོ་ནས་ཞུགས།

29
00:12:19,641 --> 00:12:40,649
ལུས་གང་སྒྲིབ་པ་དག །ཐུགས་རྒྱུད་ཀྱི་བྱིན་རླབས་མ་ལུས་པ་ཞུགས་ནས་ལྷ་སྔགས་ཐམས་ཅད་མྱུར་དུ་འགྲུབ་པའི་དངོས་གྲུབ་ཐོབ་པར་བསམ་ལ། བཛྲ་གུ་རུ་བརྒྱ་རྩ་ཙམ་བཟླ་བླ་མ་རང་ལ་བསྟིམ། དེ་ནས་ངག་བྱིན་རླབས་དང་། ཕྲེང་བ་བྱིན་རླབས་སོགས་བྱས་རྗེས། རང་ལྷར་གསལ་བའི་ཐུགས་ཀ་ནས་རྟེན་དང་བརྟེན་པའི་ཛཔྲ་ཁང་མདུན་དུ་ཕྱེས་ཏེ།

30
00:12:40,649 --> 00:13:09,781
ཐུགས་གའི་ས་བོན་སྔགས་ཕྲེང་ལས་འོད་ཟེར་དང་སྔགས་ཕྲེང་མགལ་མེ་ལྟར་བརྒྱུད། ལྗགས་ཀྱི་རྩེ་ནས་ནམ་མཁར་འཁྲིགས་པའི་འོད་ཟེར་ཆེན་པོས་མཁའ་ཁྱབ་ཀྱི་རྒྱལ་བ་སྲས་བཅས་ལ་ཀུན་བཟང་བདེ་བ་ཆེན་པོའི་མཆོད་སྤྲིན་དམ་པ་ཕུལ། ཐུགས་དགྱེས་ཤིང་ངོམས་པའི་ཚུལ་དུ་དགོངས་ཏེ་དེ་ཐམས་ཅད་ཆོས་ཀྱི་སྐུ་ལས་གཟུགས་ཀྱི་སྐུ་སྒོམ་པའི་ལྷའི་དཀྱིལ་འཁོར་གྱི་རྣམ་པར་མཁའ་ཁྱབ་ཏུ་སད་པ་ཏིལ་གྱི་གང་བུ་བཞིན་དུ་ཛཔྲ་ཁང་གི་ལྷ་དང་གཉིས་སུ་མེད་པར་བཞུགས་ཤིང་དེ་དག་གི་སྐུ་གསུང་ཐུགས་ཀྱི་འོད་ཟེར་རང་ལ་ཐིམ།

31
00:13:09,781 --> 00:13:47,495
ཡང་མདུན་མཁར་འཁྲིགས་པའི་སྔགས་འབྲུ་རྣམས་ལས་འོད་ཟེར་དཔག་ཏུ་མེད་པ་འཕྲོས། རྩ་བ་དང་བརྒྱུད་པར་བཅས་པ་སོགས་རིག་འཛིན་བླ་མའི་ཚོགས་མཉེས་པར་བྱས། བྱང་ཆུབ་སེམས་དཔའ་རྣམས་མཉམ་པའི་ངང་ལས་འགྲོ་དོན་ལ་བཞེངས། མ་མོ་མཁའ་འགྲོ་རྣམས་དཔའ་བསྐྱེད༑ ཆོས་སྐྱོང་དམ་ཅན་རྣམས་ལས་ལ་བཙུད། ཉན་རང་རྣམས་འགོག་པ་ལས་བསླངས། འཇིག་རྟེན་དྲེགས་བྱེད་རྣམས་དབང་དུ་བསྡུས།

32
00:13:47,495 --> 00:14:08,305
ཕས་ཀྱི་རྒོལ་བ་བདུད་དང་མུ་སྟེགས་དཔའ་བཀོང་། ཁམས་གསུམ་སེམས་ཅན་རྣམས་ཀྱི་ལོག་རྟོག་ཟིལ་གྱིས་གནོན། དགྲ་བགེགས་གདུག་པ་ཅན་ཚར་བཅད། ཕྱོགས་དུས་འགྲོ་བ་ཐམས་ཅད་ཀྱི་སྒྲིབ་པ་མཐའ་དག་བཅོམ་ནས་གནས་སྐབས་དང་མཐར་ཐུག་གི་རེ་བ་ཡོངས་སུ་རྫོགས་པར་བྱས་ཏེ་ཡི་དམ་ལྷའི་གོ་འཕང་ལ་བཀོད།

33
00:14:08,305 --> 00:14:28,659
སླར་ཡང་འོད་ཟེར་དེས་ཕོག་པས་ཕྱི་སྣོད་ཐམས་ཅད་གཞལ་ཡས་ཁང་། ནང་བཅུད་ཐམས་ཅད་ལྷ་དང་ལྷ་མོ་སྟེ། སྣང་སྲིད་སྣོད་བཅུད་ཐམས་ཅད་བསྒོམ་པའི་ལྷའི་དཀྱིལ་འཁོར་ཉག་གཅིག་ཏུརྫོགས་ཤིང་། དེ་རྣམས་ཀྱི་ཞལ་དང་ནམ་མཁའ་ཁྱབ་པའི་སྔགས་ཕྲེང་གི་འཁོར་ལོ་ལས་ཀྱང་གང་བཟླ་བྱའི་གསང་སྔགས་ཀྱི་རང་སྒྲ་འབྲུག་སྟོང་ལྡིར་བའམ། རི་རབ་འབུམ་ཉིལ་བའམ། གནམ་ལྕགས་ཀྱི་སྒྲ་ལྟ་བུས་ནམ་མཁའི་ཁམས་ཁྱབ་ཅིང་།

34
00:14:28,659 --> 00:15:00,599
སྔགས་ཀྱི་འོད་ཟེར་དེ་ཡང་རྩ་བའི་ལྷའི་མདོག་གམ། ཡང་ན་དབུས་མཐིང་ནག ཤར་སྨག་ནག །ལྷོར་སེར་ནག །ནུབ་དམར་ནག །བྱང་ལྗང་ནག་ཏུ་འབར་ཞིང་འཁྲུགས་པའི་ཏིང་ངེ་འཛིན་ལ་རྩེ་གཅིག་ཏུ་གནས་པར་བྱས་ཏེ་བཟླ་བར་བྱའོ། །འདི་ན་གཙོ་བོ་ཁྲོ་བོ་ལ་སྦྱར་བ་སྟེ། གཞན་དུ་ཞི་བ་ལ་ཁོག་འདྲ་ཞིང་འོད་ཟེར་འཇམ་ལ་བདེ་བ་བསྐྱེད་པ་དང་། སྔགས་ཀྱི་སྒྲ་ཚངས་པའི་དབྱངས་ལྟར་སྙན་པ་ཉིད་དུ་བྱའོ། །

35
00:15:00,599 --> 00:15:12,513
བཟླས་དམིགས་དེ་དག་གི་སྐབས་ཀུན་ཏུ་ཐམས་ཅད་རོ་མཉམ་ཡེ་ཤེས་ཆེན་པོའི་ངང་དུ་ཤེས་ཤིང་། སྣང་སྲིད་ཐམས་ཅད་རང་རིག་པའི་དབང་དུ་སྒྱུར་ཏེ་ཐམས་ཅད་ཀྱི་བྱིན་རླབས་དངོས་གྲུབ་གང་འདོད་ཐོབ་པའི་དམིགས་པ་དང་ལྡན་པར་བྱའོ།

36
00:15:12,513 --> 00:15:31,383
ཐུན་འཇོག་ཁར་ནམ་མཁའི་ཡིག་འབྲུ་འོད་ཟེར་དང་བཅས་པ་རྣམས་དང་། སྣང་སྲིད་ལྷའི་དཀྱིལ་འཁོར་དུ་ཤར་བ་ཐམས་ཅད་ཛཔྲ་ཁང་གི་ལྷ་ལ་ཐིམ། ཛཔྲ་ཁང་གི་ལྷ་རྣམས་རང་ལ་ཐིམ་པར་རང་ལུས་བཀྲག་མདངས་གཟི་བརྗིད་ཆེས་ཆེར་འཕེལ་ཞིང་ལུས་ཐམས་ཅད་བསྒོམས་པའི་ལྷ་སྐུ་ཕྲ་མོས་ཐེམ་མེར་གང་བར་བསམ། གཙོ་འཁོར་གྱི་བཟླས་པ་ཀུན་ལ་དེ་ལྟར་སྦྱར་རོ། །

37
00:15:31,383 --> 00:15:44,218
ཐུན་མཐར་དབྱངས་གསལ་རྟེན་སྙིང་ཡིག་བརྒྱ་རྣམས་གསུམ་གསུམ་གྱིས་སྔགས་ཀྱི་ཉམས་པ་སྐྱོང་ནུས་པ་བརྟན་པར་བྱ་བ་སོགས་སྤྱི་ལྟར་རོ། །འདི་ནི་སྔ་འགྱུར་རིག་འཛིན་བརྒྱུད་པའི་མན་ངག་གནད་བསྡུས་ཀུན་མཁྱེན་བླ་མ་འཇམ་དཔལ་དགྱེས་པའི་ཐུགས་བཅུད་དེ།

38
00:15:44,218 --> 00:15:56,939
གཞན་ཡང་རྩ་གསུམ་སྤྱི་བྱེ་བྲག་ཏུ་སྒྲུབ་ཚུལ་དང་། ཞི་རྒྱས་དབང་དྲག་བསྲུང་ཟློག་བསད་དམིགས་སོགས་ཐུན་མོང་དང་ཐུན་མིན་རྣམས་ནི་རྩ་བའི་བསྙེན་ཡིག་དང་ཞིབ་པར་བླ་མའི་ཞལ་ནས་བླང་སྟེ་གསང་བས་སྒྲུབ་ན་དངོས་གྲུབ་རྣམ་གཉིས་ལག་རྩེར་སོན་པར་འགྱུར་རོ། །

39
00:15:56,939 --> 00:16:21,125
གསུམ་པ་ཇི་ལྟར་བཟླ་བའི་ཚུལ་དགོས་པ་ཕན་ཡོན་དང་བཅས་པ་བཤད་པ་ལ། ཇི་ལྟར་བཟླ་བའི་ཚུལནི། སྤྱིར་ངག་བཟླས་སྐད་གསང་མཐོན་པོར་བཟླ་བ་དང་། མཆུ་དང་ལྕེ་རྩེ་མགུལ་ཙམ་གྱིས་ཤུབ་བུར་བཟླ་བ་དང་།རླུང་བཟུང་སྟེ་སྔགས་ཀྱི་གཟུགས་དང་སྒྲ་ལ་སེམས་གཏད་པ་འགོག་བཟླས་དང་། རླུང་འཛིན་པ་ཙམ་ཡང་མི་བྱ་བར་ཡིད་ཁོ་ནས་སྔགས་ཀྱི་གཟུགས་སམ་སྒྲ་གདངས་དྲན་པ་ཡིད་བཟླས་དང་།

40
00:16:21,125 --> 00:16:53,400
ས་བོན་གྱི་ནཱ་ད་ལས་དབུགས་ཕྱིར་དབྱུང་བ་དང་ལྷན་ཅིག་ཧཱུྃ་གི་སྒྲས་སྐུའམ་འོད་ཟེར་སྤྲོས་ཏེ་དོན་གཉིས་བསྒྲུབས། ནང་དུ་འཇུག་པའི་ཚེ་ཨོཾ་གྱི་སྒྲས་ཚུར་བསྡུས༑ གནས་པའི་ཚེ་ཨཱ༔འི་སྒྲས་ནཱ་ད་ལ་ཐིམ་པའམ། ཡང་ན་རང་སྔགས་དང་སྦྱར་ཏེ་རྡོ་རྗེའི་བཟླས་པ་བྱ་བ་སོགས་ཡོད་ཀྱང་། འདིར་ངག་བཟླས་ཙམ་གྱི་དབང་དུ་བྱས་ཏེ། གང་ལ་བཟླ་བའི་གཞི་བགྲང་ཕྲེང་གི་མཚན་ཉིད་དང་། དེ་ཇི་ལྟར་བྱིན་གྱིས་རླབས་པ། ལས་སོ་སོ་དང་བསྟན་ཏེ་འདྲེན་ཚུལ་སོགས་གཞུང་སྤྱི་མཐུན་ལྟར་བྱ་བ་ལས་འདིར་ཡི་གེས་འཇིགས་ལ།

41
00:16:53,400 --> 00:17:07,256
བཟླ་ཚུལ་དངོས་ནི། ཨོ་རྒྱན་ཆེན་པོས། མ་ཡེངས་ཏིང་འཛིན་ལྡན་པས་བཟླ༔ གཞན་དུ་ཡེངས་པར་གྱུར་ན་ནི༔ བསྐལ་པར་བཟླས་ཀྱང་འབྲས་མི་འབྱིན༔ ཞེས་གསུངས་པས་སེམས་རྣམ་པར་གཡེང་བས་ཇི་ཙམ་དུ་བཟླས་ཀྱང་ངག་སྒྲིབ་ཅུང་ཟད་སྲབ་པ་ཙམ་ལས་འདོད་པའི་དངོས་གྲུབ་ཆེན་པོ་འབྱིན་པར་མི་འགྱུར་བས།

42
00:17:07,256 --> 00:17:40,271
ལྷའི་གསལ་སྣང་དང་སྔགས་ཕྲེང་འོད་ཟེར་སྤྲོ་བསྡུ་སོགས་ལ་སེམས་གཏད་དེ་ཏིང་ངེ་འཛིན་རྩེ་གཅིག་པའི་ངང་ནས་གནད་དུ་མ་ཡེངས་པར་བཟླ་བ་གལ་ཆེ་ཞིང་། དེ་ཡང་ཤེས་ན་ཡི་གེའི་སྐྱེ་གནས་སྒྲའི་འབྱིན་ཚུལ་ལྕེ་མཆུའི་བྱེད་རྩོལ་སོགས་མ་འཁྲུགས་པར། ཡི་གེ་རེ་རེ་ནས་ཤིན་ཏུ་མྱུར་བ་དང་། ཧ་ཅང་བུལ་བ་མ་ཡིན་པ་དང་། ཡི་གེ་རིང་པོ་རྣམས་ཐུང་བ་དང་། ཐུང་དུ་རྣམས་རིང་བ་མ་ཡིན་པ་དང་། ཡི་གེ་གཞན་ལྷག་པའམ་ཡི་གེ་དེ་ཉིད་ཆད་པ་མ་ཡིན་པ་དང་གཞན་ཡང་སྒྲ་ཧ་ཅང་ཆེ་བ་དང་ཆུང་བ་ལ་སོགས་པའི་སྐྱོན་རྣམས་སྤངས་ལ།

43
00:17:40,271 --> 00:18:00,320
ཐུན་སྒང་དུ་གཞན་དུ་གཏམ་སྨྲ་བ་དང་། ཀླལ་བ་དང་ལུ་བ་སོགས་གཞན་གྱིས་བར་མ་ཆད་པར་བཟླ་བ་སྟེ། རྔམ་གློག་ལས། སྒྲ་ཆེན་མ་ཡིན་ཆུང་བ་མིན། མགྱོགས་པར་མ་ཡིན་བུལ་བར་མིན། དྲག་པོར་མ་ཡིན་ཞན་པར་མིན། ཡིག་འབྲུ་ཡན་ལག་ཉམས་པས་མིན།ཡེངས་པ་མ་ཡིན་སྨྲ་བཞིན་མིན། ཀླལ་སོགས་བར་དུ་ཆོད་པས་མིན། ཞེས་གསུངས།

44
00:18:00,320 --> 00:18:24,099
དེ་ཡང་སྔགས་ཀྱི་སྒྲ་དོན་ཤན་སྦྱོར་བ་ཤེསན་དོན་གྱི་གཟུངས་འགྲུབ་པ་སོགས་ཀྱི་དགོས་པ་ཡོད་དེ། རྒྱུད་ལས། དོན་ལ་ཐེ་ཚོམ་མེད་པ་ཡི། །མཁས་པ་ལ་ནི་དངོས་གྲུབ་ཉེ། །ཅེས་གསུངས། དེ་ལྟར་སྦྱོར་མ་ཤེས་ཀྱང་དད་མོས་རྩེ་གཅིག་པས་བཟླསན་དངོས་གྲུབ་ཆེན་པོ་ཇི་ལྟ་བ་བཞིན་འབྱུང་སྟེ། ཡང་ན་བླུན་པོ་དད་པ་ཅན། །དེ་ལ་སྦྱོར་བའི་དངོས་གྲུབ་ཉེ། ཞེས་གསུངས་ཤིང་།

45
00:18:24,099 --> 00:18:48,675
སྔོན་གྱི་གྲུབ་ཐོབ་འདར་ཕྱར་དང་ས་པཎ་གྱིས་འཕྲོག་བྱེད་བཏུལ་བའི་ལོ་རྒྱུས་ཀྱིས་ཀྱང་ཤེས་སོ། གལ་ཏེ་སྔགས་རྒྱ་སྐད་དུ་ཡོད་པ་བོད་སྐད་དུ་བསྒྱུར་བ་དང་། རྒྱ་བོད་འདྲེས་པར་ཡོད་པའི་བོད་སྐད་རྣམས་རྒྱ་སྐད་དུ་བསྒྱུར་བ་དང་། མཁའ་འགྲོའི་བརྡའ་སྐད་སོགས་ཡུལ་གཞན་གྱི་སྐད་དུ་ཡོད་པ་བརྡའ་སྤྲོད་པའི་ལུགས་དང་བསྟན་ནས་གསར་དུ་བཅོས་ཤིང་བསྒྱུར་བ་དེར་མ་ཡིན་པའི་ཕྱིར་གང་གསུངས་པ་པོ་དེའི་བདེན་ཚིག་འགྲུབ་པར་མི་འགྱུར་བའི་ཕྱིར་རོ། །

46
00:18:48,675 --> 00:19:16,407
སྤྱིར་ཡང་གསང་སྔགས་ཀྱི་ཆོ་ག་སོགས་ལ་དཔྱད་པས་དངོས་གྲུབ་རིང་བར་བཤད་དེ། རྟོག་ཅིང་དཔྱོད་པའི་རྟོག་གེ་མཁན། །དེ་ལ་དངོས་གྲུབ་ཤིན་ཏུ་རིང་། །ཞེས་དང་། རྫས་དང་སྔགས་ཀྱི་སྦྱོར་བ་ལ། །དཔྱད་ན་དངོས་གྲུབ་མི་འབྱུང་སྟེ༑ གལ་ཏེ་ཡིད་གཉིས་ཟ་གྱུར་ཏམ། །བསམ་པ་འགྱུར་རམ་དད་པ་ཉམས། །དེ་ཚེ་དངོས་གྲུབ་ཉེ་བ་ཡང་། །ཕྱིར་ལྡོག་འགྱུར་བ་གདོན་མི་ཟ། །ཞེས་གསུངས། དེས་ན་དད་མོས་རྩེ་གཅིག་པས་བཟླ་བར་གཅེས་སོ། །

47
00:19:16,407 --> 00:19:39,263
བཟླ་བྱའི་སྔགས་ཀྱང་ཕལ་ཆེར་ལྷའི་མཚན་ནས་བོས་ཏེ་ཐུགས་བསྐུལ་བ་ཡིན་ཏེ། ཡིག་དྲུག་ལ་མཚོན་ན། བོད་སྐད་དུ་སྐྱེ་ནོར་བུ་པདྨ་ཞེས་མཚན་ནས་འབོད་པ་དང་། སིདྡྷི་ལྟ་བུ་ལ། རྡོ་རྗེའི་བླ་མ་པདྨ་དངོས་གྲུབ་སྩོལ་ཐུགས་དམ་བསྐུལ་བ་ལྟ་བུ་ཡིན་པས། དོན་ལ་ཡེ་ཤེས་ཀྱི་ལྷ་ལ་བོས་མ་བོས་ཀྱིས་གསན་མི་གསན་དང་ཉེ་རིང་གི་ཁྱད་པར་མ་དམིགས་ཀྱང་།

48
00:19:39,263 --> 00:19:50,691
སངས་རྒྱས་ཐམས་ཅད་ཀྱི་གསུང་ཆོས་སྐུའི་རང་བཞིན་ཡེ་ཤེས་ཀྱི་རིགས་སྔགས་དེ་ཉིད་བཟླས་པས་སྒྲིབ་པ་རིམ་གྱིས་ཟད་པ་ན་འབྲས་བུའི་ལྷ་དང་ཇེ་ཉེ་འགྱུར་བ་ཆོས་ཉིད་ཀྱིས་ཡེ་ཤེས་ལྷའི་བྱིན་རླབས་རྒྱུད་ལ་འཇུག་པར་འགྱུར་བ་ཡིནནོ། །

49
00:19:50,691 --> 00:20:28,391
བཟླས་པའི་ཚད་ཀྱང་། གོང་དུ་ཕྱོགས་ཙམ་སྨོས་པ་ལྟར། རབ་མཚན་མའི་བསྙེན་པ་དངོས། ཉམས་རྨི་ལམ་གང་རུང་དུ་ལྷ་འགྲུབ་པའི་མཚན་མ་མཐོང་བ། འབྲིང་དུས་ཀྱི་བསྙེན་པ་ཟླ་དྲུག་སོགས་རང་གཞུང་ལས་བཤད་པ་དང་མཐུན་པ། ཐ་མ་གྲངས་བསྙེན་གྱི་དབང་དུ་བྱས་ན། དཀྱིལ་འཁོར་གྱི་གཙོ་བོའི་སྔགས་འབྲུ་རེ་ལ་འབུམ་ཕྲག་རེ། དཀྱིལ་འཁོར་གྱི་ལྷ་རྣམས་གཙོ་བོའི་བཅུ་ཆ་རེ། ཀུན་ལ་འབུམ་གྱི་རྗེས་སུ་ཁྲི་རེ། ཁྲིའི་རྗེས་སུ་སྟོང་། སྟོང་གི་རྗེས་སུ་བརྒྱ། བརྒྱ་ལ་བཅུ། བཅུ་ལ་གཅིག་སྟེརང་གི་བཅུ་ཆ་ཁ་སྐོང་དུ་བཟླ་བ་ཡང་ཡི་གེ་བཅོ་ལྔ་མན་ཆད་ལ་འབྲུ་འབུམ། སུམ་ཅུ་ཡན་ཆད་ལ་ཁྲིའི་ཚད་ཡིན་པར་ཡང་བཤད།

50
00:20:28,391 --> 00:20:48,375
ཐམས་ཅད་རྫོགས་ལྡན་ལ་གྲངས་དངོས་བསྟན། སུམ་ལྡན་གྱི་དུས་སུ་ཉིས་འགྱུར། ཉིས་ལྡན་གྱི་དུས་སུ་སུམ་འགྱུར། རྩོད་ལྡན་ལ་བཞི་འགྱུར་དུ་བཟླ་དགོས་པར་གསུངས་པ་སོགས་ཡོད་དེ་གཙོ་བོ་རྣལ་འབྱོར་རང་གི་ནང་ཤེར་ཏིང་གི་ནུས་པ་དང་བསྟན་པ་གཅེས་སོ། །

51
00:20:48,375 --> 00:21:10,142
དེ་ལྟར་བཟླ་བའི་ཚེ་སྔགས་སྟོང་ཕྲག་རེའི་མཚམས་སུ་སྟོང་ཚིག་གི་མཆོད་བསྟོད་བྱ་བར་གསུངས་ཀྱང་དེ་ཙམ་མ་གྲུབ་ན་བཟླས་པ་གྲུབ་པའི་རྗེས་སུ་མཆོད་བསྟོད་དང་། དབྱངས་གསལ་ཡིག་བརྒྱ་རྟེན་སྙིང་རྣམས་བརྗོད་སྐུ་གསུང་ཐུགས་ཀྱི་དམ་ཚིག་འགལ་བ་དང་སྔགས་ཆད་ལྷག་སོགས་ཀྱི་ཉེས་པ་བསྐང་ཞིང་ནུས་པ་བརྟན་པར་བྱ་བ་དང་དངོས་གྲུབ་ལེན་པ་སོགས་རང་གཞུང་ལྟར་བྱ།

52
00:21:10,142 --> 00:21:21,042
གཞན་མཚམས་ཀྱི་སྤངས་བླང་སོགས་དང་ཐུན་མཚམས་ཀྱི་བྱ་བ་ཞིབ་པར་དམ་པ་སྔ་མ་རྣམས་ཀྱི་གསུང་སྤྱི་དང་། ཁྱད་པར་རྗེ་བླ་མས་མཛད་པའི་བསྙེན་སྤྱི་ཆེན་མོ་སོགས་ལས་ཤེས་པར་བྱ་ཞིང་ལག་ཏུ་ལོན་པོ་གཅེས་སོ། །

53
00:21:21,042 --> 00:21:40,901
དེ་ལྟར་གཙོ་བོ་ལྷའི་རྣལ་འབྱོར་རྩེ་གཅིག་ཏུ་བསྒོམ་ཞིང་གྲངས་དུས་མཚན་མའི་བསྙེན་པ་ཚུལ་བཞིན་དུ་བྱས་པས་ཚེ་འདིར་བགེགས་དང་བར་ཆད་ཞི་བ་དང༌། ངག་ལ་ནུས་པ་འབྱུང་བ་དང་། ལྷ་མཉེས་པས་རྒྱུད་བྱིན་གྱིས་རློབས་པ་དང་། ཚོགས་གཉིས་རྫོགས་པས་བསམ་པ་འགྲུབ་པ་དང༌། གཞི་ལམ་འབྲས་གསུམ་གྱི་རྟེན་འབྲེལ་ཁྱད་པར་ཅན་འགྲིགས་ཤིང་རྒྱུད་སྨིན་པ་དང༌།

54
00:21:40,901 --> 00:21:58,217
ཚེ་རབས་ཐམས་ཅད་དུ་ལྷག་པའི་ལྷས་རྗེས་སུ་འཛིན་པ་དང་། མཐར་ཐུག་རིགས་ཀྱིས་བདག་པོའི་ཐུགས་ཀློང་དུ་མངོན་པར་བྱང་ཆུབ་པ་དང་། གནས་སྐབས་སུའང་ལས་དང་དངོས་གྲུབ་ཀྱི་ཁྱད་པར་རབ་འབྱམས་ལ་དབང་བ་དང་། རྡོ་རྗེ་སློབ་དཔོན་གྱི་བྱ་བ་ལ་དཀྱིལ་འཁོར་གྱི་ལས་ལ་དབང་འབྱོར་བ་སོགས་དགོས་པ་དང་ཕན་ཡོན་ཚད་མེད་པ་དང་ལྡན་པ་ཡིནནོ། །

55
00:21:58,217 --> 00:22:16,282
གསུམ་པ་མཇུག་ཆོ་གའི་ཡན་ལག་གཞན་བཤད་པ་ལ་བཞི། ཚོགས་མཆོད། གཏོར་སྐྱོངས། དངོས་གྲུབ་བླང་བ། ནོངས་བཤགས་སོགས་སོ། །དང་པོ་ནི། སྤྱིར་ཚོགས་ཀྱི་འཁོར་ལོའི་ངོ་བོ་ཐབས་ཤེས་དབྱེར་མེད་ཀྱི་ཀུན་སྤྱོད་ཁྱད་པར་ཅན། ངེས་ཚིག་ག་ཎ་ཙཀྲའི་སྒྲ་ལས་བདེ་བ་ཆེན་པོ་ཚོགས་མཆོད་འདུས་པའི་འཁོར་ལོས་ཉོན་མོངས་པའི་དྲྭ་བ་གཅོད་པ།

56
00:22:16,282 --> 00:22:40,263
དབྱེ་ན། སྐལ་ལྡན་མི་ཡི་ཚོགས་ཐབས་ཤེས་ཟུང་དུ་ཚོགས་པ། འབྱོར་ལྡན་ཡོ་བྱད་ཚོགས་གསང་སྔགས་ནང་གི་དམ་རྫས་ཚང་བ། དགྱེས་ལྡན་ལྷ་ཡི་ཚོགས་དཀྱིལ་འཁོར་གྱི་ལྷ་རྣམས་བསྒོམས་ཤིང་སྤྱན་དྲངས་པ། དེ་གསུམ་འདུས་ཏེ་ལོངས་སྤྱད་པ་ལས་ཐོབ་པའི་བསོད་ནམས་དང་ཡེ་ཤེས་ཀྱི་ཚོགས་སོ། །

57
00:22:40,263 --> 00:22:56,559
ཇི་ལྟར་བྱ་བའི་ལས་རིམ་ལ། ཚོགས་ཀྱི་འཁོར་ལོ་ལ་ཚུལ་བཞིན་དུ་སྒྲ་ཇི་བཞིན་པར་དངོས་སུ་སྤྱོད་ནུས་པའི་གང་ཟག་དཀོན་ཕྱིར༑ འདིར་དེང་སང་སྔགས་པ་རྣམས་ཀྱི་ལག་ལེན་ཐུན་མོང་བ་ལྟར་ཡེ་རྒྱ་ལ་བརྟེན་པའི་མོས་སློབ་ཀྱི་ཚོགས་བསགས་བྱ་བ་ལ།

58
00:22:56,559 --> 00:23:10,042
སྦྱོར་བ་ཡོ་བྱད་ཀྱི་བཤམསནི། གང་དུ་བྱ་བའི་དཀྱིལ་འཁོར་གྱི་མདུན་དུ་ཕྱི་ནང་གསང་བའི་ཚོགས་མཆོད་དང་། དམ་ཚིག་གི་རྫས་སུ་འོས་པའི་བཟའ་བཅའ་བཏུང་བའི་རིགས་སོགས་ཅི་འབྱོར་པ་ལག་ལེན་ལྟར་བཤམ༔

59
00:23:10,042 --> 00:23:43,970
དེ་ཉིད་བྱིན་གྱིས་བརླབས་པ་ནི། རྫས་རྣམས་ལ་བདུད་རྩི་བྲན་ཏེ། རང་ཉིད་གཙོ་བོའི་ང་རྒྱལ་ལ་གནས་པའི་ཐུགས་ཀ་ནས་ཡི་གེ་རཾ་ཡཾ་ཁཾ་གསུམ་འཕྲོས་ཡེ་ཤེས་ཀྱི་མེ་རླུང་ཆུར་གྱུར་པས་མ་དག་པའི་དངོས་འཛིན་ཐམས་ཅད་བསྲེགས་གཏོར་བཀྲུས་ནས། སྟོང་པར་སྦྱངས། སྟོང་པའི་ངང་ལས་ཧཱུཾ་ལས་ཚོགས་གཞོང་རིན་པོ་ཆེའམ་རང་བྱུང་བྷཉྫ་འབར་བའི་ནང་དུ། བཅུད་འབྲུ་གསུམ་སོགས་འོད་དུ་ཞུ་བ་ལས་བྱུང་བའི་བྱང་ཆུབ་སེམས་ཀྱི་ངོ་བོ་ཤ་ལྔ་བདུད་རྩི་ལྔ་ཡེ་ཤེས་ལྔ་ཡི་རང་བཞིན་འདོད་ཡོན་གྱི་རྣམ་པ་ཅིར་ཡང་འཆར་བར་མོས་ཏེ་མཁའ་ཁྱབ་ཏུ་སྤེལ་ལོ། །

60
00:23:43,970 --> 00:24:05,321
ཚོགས་ཞིང་སྤྱན་འདྲེན་པནི༑ རང་ཉིད་རྩ་བའི་ལྷ་ཡབ་ཡུམ་དུ་གསལ་བའི་ཐུགས་སྲོག་གམ་མཉམ་པར་སྦྱོར་བའི་སྦྱོར་མཚམས་ནས་འོད་ཟེར་དཔག་ཏུ་མེད་པ་འཕྲོས་པས་འོག་མིན་གྱི་གནས་དང་རང་བཞིན་སྤྲུལ་པའི་ཞིང་རབ་འབྱམས་ནས་བླ་མ་རྩ་གསུམ་དཀྱིལ་འཁོར་གྱི་ཚོགས་རྣམས་ཏིལ་གྱི་གང་བུ་ཁ་ཕྱེ་ལྟར་ནམ་མཁའི་ཁྱོན་ཐམས་ཅད་ཁྱབ་ཅིང་གང་བར་སད་དེ་མངོན་སུམ་དུ་བྱོན་པར་མོས་པའོ། །

61
00:24:05,321 --> 00:24:18,498
དེ་ནས་མཆོད་པ་དངོས་ལ་གསུམ་གྱི། དང་པོ་མཆོད་པ་ནི༑ ཚོགས་ཕུད་ཆ་དང་པོ་དེ་ཉིད་ངོ་བོ་ཟག་མེད་ཡེ་ཤེས་ཀྱི་བདུད་རྩི་ལ་རྣམ་པ་འདོད་ཡོན་དྲུག་གི་ལྷ་མོ་དང་མཁོ་དགུའི་ལོངས་སྤྱོད་ཟད་མི་ཤེས་པ་ནམ་མཁའ་དང་མཉམ་པར་སྤྲུལ་ཏེ་འབུལ་བའོ། །

62
00:24:18,498 --> 00:24:33,519
གཉིས་པ་བཤགས་པནི། ཚོགས་བར་པ་ཆ་གཉིས་པ་དེ་ཉིད་བདུད་རྩི་ལྔའི་རྣམ་པར་དམིགས་ཏེ་ཕུལ་བས་ལྷ་རྣམས་དགྱེས་པ་བསྐྱེད། ཐུགས་དམ་བསྐང་། ཉམས་ཆགས་རྟོག་སྒྲིབ་བྱང་ཡེ་ཤེས་ཆེན་པོས་བྱིན་གྱིས་རླབས་པར་མོས་ལ་ཡིག་བརྒྱ་སོགས་བརྗོད་དོ། །

63
00:24:33,519 --> 00:24:59,748
ཐ་མ་བསྒྲལ་བ་ནི། སྔར་བྱིན་རླབས་མ་བྱས་གོང་ཐུར་དུ་བཅད་པའི་ལིངྒ་སོགས་ཡོདན་དང་། མེདན་ཆ་གསུམ་པ་ཉིད་མདུན་དུ་བཀོད་པ་ལ། འདོད་ཡོན་ལྷ་མོ་ཧཱུྃ་གི་རྣམ་པས་ཚུར་རང་ལ་བསྡུ། དེ་ཉིད་དམིགས་རྟེན་དུ་བྱས་ཏེ། རང་ཉིད་ལྷར་གསལ་བའི་ཐུགས་ཀ་ནས་འོད་ཟེར་དང་སྤྲུལ་པའི་ཕོ་ཉ་བསམ་གྱིས་མི་ཁྱབ་པ་འཕྲོས་ཏེ་བསྒྲལ་བྱ་ཞིང་བཅུ་ཚང་བ་སྟེ།

64
00:24:59,748 --> 00:25:22,959
རྒྱུད་ལས། སངས་རྒྱས་བསྟན་པ་བཤིགས་པ་དང་། །དཀོན་མཆོག་དབུ་འཕང་སྨད་པ་དང་། །དགེ་འདུན་འདུ་བའི་སྒོ་འཕྲོག་དང་། །ཐེག་ཆེན་ཆོས་ལ་སྨོད་པ་དང་། །བླ་མའི་སྐུ་ལ་བསྡོ་བ་དང་། །རྡོ་རྗེའི་ནང་དབྱེན་བྱེད་པ་དང་། །སྒྲུབ་ལ་བར་ཆད་བྱེད་པ་དང་། །གང་ཞིག་དམ་ལས་ལོག་པ་དང༌། །སྙིང་རྗེ་མེད་པའི་སྲིན་པོ་དང་། །མུ་སྟེགས་ལོག་ལྟར་གཏོང་བ་དང་། །སྒྲུབ་པ་པོ་ལ་དོབསྡོ་བ། །འདི་རྣམས་བསྒྲལ་བའི་ཞིང་བཅུ་ཡིན། །ཞེས་སོ།

65
00:25:22,959 --> 00:25:39,967
ཡང་དམ་ཚིག་གསལ་བཀྲ་ལས། །དཀོན་མཆོག་སློབ་དཔོན་སྐུ་དགྲ་གཉིས། །དམ་ཉམས་ལོག་དང་འཁུ་བ་དང་། །འདུ་བར་འོང་དང་ཡོངས་ལ་གནོད། །དམ་དགྲ་ངན་པའི་ངང་ཚུལ་ཅན། །ངན་སོང་གསུམ་དང་བཅུ་པོ་ནི༑ ༑རྣལ་འབྱོར་ཅན་གྱི་དང་དུ་བླངས། །ཞེས་གསུངས་པ་ལྟར།

66
00:25:39,967 --> 00:26:02,923
དེ་རྣམས་རང་དབང་མེད་པར་བཀུག་སྟེ་ལྕགས་ཀྱུས་སྙིང་ནས་བཟུང་། ཞགས་པས་སྐེ་ནས་དྲངས།ལྕགས་སྒྲོག་གི་ཡན་ལག་བཅིང་། དྲིལ་བུས་མྱོས་པར་བྱས་ཏེ་མཚན་མའི་རྟེན་ལ་བསྟིམ། སྐྱོབ་བྱེད་ལྷ་དང་ཕྲལ་ནས་ཉམ་ཐག་པའི་ཚུལ་ཅན་དུ་གནས་པར་མོས་ལ།དོན་གྱི་སེམས་སྟོང་ཉིད་སྙིང་རྗེའི་སྙིང་པོ་ཅན་ཏེ་ཚད་མེད་པའི་སྙིང་རྗེ་ཆེན་པོ་དང་སྒྱུ་མ་ལྟ་བུའི་ཏིང་ངེ་འཛིན་ཟུང་དུ་འཇུག་པས།

67
00:26:02,923 --> 00:26:35,214
སྟོང་པའི་སེམས་རྡོ་རྗེ་ཞེ་སྡང་གི་གཟུགས་སུ་ཤར་བས། རང་དཔལ་ཆེན་པོ། ལག་གི་ཕུར་པ་སྲས་མཆོག་ཀཱི་ལ་ཡ། ལིངྒ་གནོད་བྱེད་ཀུན་འདུས་ཏེ་གསལ་བ་གསུམ་དང་ལྡན་པའི་ངང་ནས། ཕུར་པ་གཟས་པོའི་སྙིང་གར་བཏབ་པས་ཁོའི་ཚེ་བསོད་དཔལ་འབྱོར་བཀྲག་དང་གཟི་མདངས་ཐམས་ཅད་ཨའི་རྣམ་པར་བསྡུས་ནས་རང་ལ་བསྟིམ་པས་བདག་གི་རྡོ་རྗེའི་ཚེ་སྲོག་དང་གཉིས་སུ་མེད་པའི་བྱང་ཆུབ་ཀྱི་སེམས་སུ་གྱུར་པར་བསམ་པ་ཚེ་ལུང་དང་ཀུན་གཞི་རྫིའི་རྣམ་པར་གནས་པ་

68
00:26:35,214 --> 00:26:57,791
ཕུར་རྩེའི་ཧཱུཾ་གིས་བླངས་ཏེ་ཁོང་གསེང་བརྒྱུད་ཕཊ་གྱིས་འཕངས་པས་གློ་བུར་གྱི་དྲི་མ་སྦྱངས་ནས་རྣམ་ཤེས་དྭངས་མའི་ཐིག་ལེར་གྱུར་པ་འོག་མིན་དུ་དཔལ་ཆེན་པོ་སོགས་རྩ་བའི་ལྷ་གང་ཡིན་གྱི་ཐུགས་ཀར་ཐིམ་ནས་སྲས་སུ་དབང་བསྐུར་བར་མོས་པ་ཁྲུས་ལུང་སྟེ། དེ་ལྟར་ཚེ་ཁྲུས་སྤར་གསུམ་གྱི་དགོངས་པ་དང་ལྡན་པས་བརྟེན་པ་དབྱིངས་སུ་བསྒྲལ།

69
00:26:57,791 --> 00:27:30,347
རྟེན་གཞི་བག་ཆགས་ཀྱི་ཕུང་པོ་ཕོ་རྐང་པ་གཡས་མོ་རྐང་པ་གཡོན་ནས་བཟུང་རིམ་པར་གཏུབ་སྟེ་ངོ་བོ་དུག་གསུམ་རྣམ་པ་ཤ་ཁྲག་རུས་པའི་ཕུང་པོར་བསམ་སྟེ་ལྷ་གཙོ་བོ་བཀའ་སྡོད་སྤྲུལ་པ་དང་བཅས་པའི་ཞལ་དུ་བཏབ་པས་ཁམས་གསུམ་གྱི་འཁོར་བ་གནས་ནས་སྟོང་པར་མོས་པ་སྟེ། དེས་བདག་མི་འཕམ་སྟེ་དགྲའི་ཚེ་བསོད་རང་གི་ཚེ་བསོད་ཀྱི་གསོས་སུ་གྱུར་པས་འཚེང་།

70
00:27:30,347 --> 00:28:15,033
དགྲ་མི་འཕམ་སྟེ་རྣམ་སྨིན་ལས་ངན་གྱི་སྐྱེ་རྒྱུད་ཆད་ནས་དཔལ་ཆེན་པོའི་སྲས་སུ་གྱུར་པས་འཚོང་། ལྷ་མི་འཕམ་སྟེ་འཁོར་གྱི་བཀའ་སྡོད་སྲུང་མའི་ཚོགས་རྣམས་གཟུགས་ཕུང་ཤ་ཁྲག་ལོངས་སྤྱོད་ཀྱིས་ཚིམ་པས་འཚོང་བ་གསུམ་ལྡན་དུ་འགྱུར་རོ། །འདི་དག་གི་ཚུལ་རྒྱས་པ་ནི་ཁོ་བོས་བྱས་པའི་ཡང་ཕུར་དང་རྡོ་རྗེ་ཕུར་པའི་རྣམ་བཤད་སོགས་སུ་བལྟ་བར་བྱའོ༑

71
00:28:15,033 --> 00:28:44,854
དེ་ནས་ཚོགས་ལ་རོལ་བ་ནི་ལས་ཀྱི་རྡོ་རྗེས་འདུས་པའི་གཙོ་བོ་ལ་ཕྱག་བྱས་ནས་ཐབས་ཤེས་ཀྱི་རྫས་བརྡའ་དང་བརྡའ་ཡི་འབུལ་ལེན་བྱས་རྗེས་འདུས་པ་གཞན་རྣམས་ལའང་རྒན་གཞོན་གྱི་རིམ་པ་བཞིན་བྲིམ་ལ། ཚོགས་གྲལ་དུ་རྩོད་པ་དང་། ཀུ་ཅོ་དང་། ཐ་མལ་གྱི་བདེན་ཞེན་སོགས་སྤང་སྟེ། ཚིམ་པ་དང་། དགའ་བ་དང་། འཛིན་ཞེན་མེད་པའི་སྒྲོ་ནས་བདུད་རྩིའི་མཆོད་རྫས་ལྟེ་བའི་གཏུམ་མོའི་མེས་བཞུ་བའི་དྭངས་མས་ལུས་དཀྱིལ་འཁོར་གྱི་ལྷ་རྣམས་མཆོད་པར་བསམ་པ་ནང་གི་བསྲེག་བླུགས་ཀྱིས་ལོངས་སྤྱོད།

72
00:28:44,854 --> 00:29:13,575
གཞན་ཡང་ཡེ་རྒྱ་ཙམ་ལ་བརྟེན་པའི་གསང་བའི་ཚོགས་མཆོད་དང་༑ ཡུལ་སྟོང་པ་ཉིད་དང་། ཡུལ་ཅན་རང་རིག་ཟུང་དུ་འཇུག་པས་འཁོར་འདས་གདོདནས་དཀྱིལ་འཁོར་དུ་གྲུབ་པ་ཉིད་འཁོར་གསུམ་མི་དམིགས་བདེ་བ་ཆེན་པོ་དེ་ཁོ་ན་ཉིད་ཀྱིས་མཆོད་པར་མོས་པ་དང་། རྡོ་རྗེ་སློབ་དཔོན་ནམ་ལས་ཀྱི་རྡོ་རྗེས་གནང་བ་ཐོབ་ན་རྡོ་རྗེའི་གླུ་གར་སོགས་ཀྱང་རྣལ་འབྱོར་པའི་ཉམས་དང་སྦྱར་ཏེ་བྱའོ།

73
00:29:13,575 --> 00:29:35,356
དེནས་ལྷག་མ་རྣམས་གསོག་འཇོག་མེད་པར་བསྡུས་པའི་དམེ་གཏོར་མཆོད་པའི་མས་མདང་བཅས་པའི་སྟེང་དུ་ཕུད་ཆ་གསུམ་པའང་བསྣན་ཏེ། ལས་ཀྱི་རྡོ་རྗེས་བསྐུལ་ནས། སློབ་དཔོན་གྱི་ལྕེ་རྟ་མགྲིན་ཡབ་ཡུམ་རོལ་པ་མཛད་པའི་བྱང་སེམས་ཀྱི་བདུད་རྩི་བབས་པར་བསམ་ལ། སྔགས་རྒྱས་ཛ་གད་ཀྱི་ཁ་ཕྲུ་བཏབ་སྟེ་བདུད་རྩིར་སྤེལ་བ་དཀྱིལ་འཁོར་གྱི་བྱང་ཤར་རམ་ཤར་ལྷོར་ཞིང་ལྤགས་སོགས་གདན་ལ་བཀོད།

74
00:29:35,356 --> 00:30:16,823
ལྷག་མགྲོན་རྣམས་སྔགས་རྒྱས་བཀུག་ལ་མེ་ཏོག་ལ་སོགས་པས་མཆོད་ནས། སྔོན་ཚེ་དཔལ་ཆེན་པོའི་སྤྱན་སྔར་ཇི་ལྟར་ཞལ་གྱིས་བཞེས་པ་བཞིན་དུ་ལྷག་གཏོར་ཟག་མེད་འདོད་ཡོན་གྱི་དམ་རྫས་ཆེན་པོ་འདི་བཞེས་ལ་བདག་རྣལ་འབྱོར་པས་ཇི་ལྟར་བཅོལ་བའི་ལས་རྣམས་སྒྲུབ་པར་མཛོད་ཅིག །ཅེས་བསྒོས་ཏེ་སྒྲུབ་ཁང་གི་ཕྱི་རོལ་ནས་གོམ་པ་བདུན་ཅུ་བོར་བ་ནི་སྲིན་མོའི་ཟ་ལམ་ཡིན་པས་དེར་བསྐྱལ་ཞིང་རྗེས་སྨོན་ལམ་གདབ་པ་སོགས་ཆོ་ག་རང་གཞུང་ལྟར་བྱའོ། །

75
00:30:16,823 --> 00:30:30,537
གཉིས་པ་གཏོར་སྐྱོང་བྱ་བ་ནི། དཀྱིལ་འཁོར་གྱི་ལྷ་ཚོགས་རྣམས་དབྱིངས་ནས་ཐུགས་དམ་གྱི་རྒྱུད་བསྐུལ་ཞིང་། སྲུང་མའི་གཏོར་མ་རྣམས་གཏོར་གྲལ་ནས་ཕྱིར་སྤགས་པ་ལ། སྨན་རག་གིས་བྲན། གཏོར་རྫས་རྣམས་ངོ་བོ་དགྲ་བགེགས་ཀྱི་ཤ་ཁྲག་རུས་པ་ལ་རྣམ་པ་ཟག་མེད་ཡེ་ཤེས་ཀྱི་བདུད་རྩིར་སྤེལ་ཏེ།

76
00:30:30,538 --> 00:31:04,335
སྐྱེ་བ་མེད་པའི་དབྱིངས་ལས་རང་ཤར་བའི་རྒྱུད་གསུམ་དམ་ཅན་དྲེགས་པའི་ཚོགས་འཁོར་དང་བཅས་པ་རྣམས་ལ་སྔོན་གྱི་ཐ་ཚིག་གཉན་པོ་སྒྲགས་ཏེ་ལས་བཞིའི་ཕྲིན་ལས་ཐོགས་པ་མེད་པར་སྒྲུབས་ཤིག་ཅེས་ལས་བཅོལ་ཏེ་ཕྱིར་འབུལ། སྐབས་འདིར་ཟོར་བསྐུར་ཡོད་པའི་རིགས་ལ་གཏོར་རྫས་ནད་མཚོན་དུག་གི་ངོ་བོར་དམིགས་ཏེ་སྡང་དགྲ་གནོད་བྱེད་ཀྱི་ཕྱོགས་སུ་འཕང་བས་ཁ་ཕུང་རྗེས་མེད་དུ་བརླག་པར་མོས། དེནས་གཏོར་གཞོང་བཤལ་བའི་སྨན་ཕུད་ཀྱིས་


1
00:00:00,000 --> 00:00:25,015
བསྐྱེད་རིམ་སྤྱིའི་རྣམ་པར་བཞག་པ་ཉུང་གསལ་གོ་བདེར་བརྗོད་པ་རབ་གསལ་ནོར་བུའི་མེ་ལོང་ཞེས་བྱ་བ་བཞུགས་སོ། ན་མོ་གུ་རུ་དྷཱེ་བ་དྷཱ་ཀི་ནཱི་ཡེ། །

2
00:00:25,015 --> 00:01:01,940
གང་མཚན་ཐོས་དང་དྲན་པས་ཀྱང་། །རྡོ་རྗེ་ཡེ་ཤེས་བསྐྱེད་མཛད་པ། །བླ་མ་ལྷག་པའི་ལྷ་མཆོག་ལ། །བཏུད་ནས་བསྐྱེད་རིམ་མདོ་ཙམ་བརྗོད། །

3
00:01:01,940 --> 00:01:42,748
དེ་ལ་འདིར་རྒྱལ་བ་རྡོ་རྗེ་འཆང་ཆེན་པོས་གདུལ་བྱ་སེམས་ཅན་གྱི་སྐལ་པ་དང་འཚམས་པར་ཆོས་སྒོ་བསམ་གྱིས་མི་ཁྱབ་པ་ཞིག་གསུངས་པ་ཀུན་གྱི་སྐྱེལ་སོནི་འབྲས་བུ་གསང་ཆེན་རྡོ་རྗེ་ཐེག་པ་ཉིད་ཡིན་ལ། དེའི་ལམནི་ཐབས་བསྐྱེད་པའི་རིམ་པ་དང་། ཤེས་རབ་རྫོགས་པའི་རིམ་པ་གཉིས་སུ་ངེས་པ་ལས། འདིར་རིམ་དང་པོ་བསྐྱེད་རིམ་གྱི་གོ་དོན་དང་སྒོམ་ཚུལ་ཆོ་གའི་འབྲེལ་དང་སྦྱར་ཏེ། གང་ཟག་ལས་དང་པོ་པ་རྣམས་ལ་ཕན་པའི་བསམ་པས་ལུང་འདྲེན་དང་བཤད་ཡམ་སོགས་བོར་ནས། ཤིན་ཏུ་ཉུང་གསལ་གོ་བདེར་བརྗོད་པ་ལ།

4
00:01:42,748 --> 00:03:00,072
སྤྱིར་རྡོ་རྗེ་ཐེག་པ་ནི་ཐེག་པ་ཆེན་པོའི་ཡང་ཆེན་པོར་གྱུར་པ་ཡིན་པས་ན་ཐེག་ཆེན་གྱི་བསམ་སྦྱོར་ལ་གནས་པ་གཞིར་བཞག་ཏུ་དགོས་པས།ཐོག་མ་ནས་ཅི་བྱུང་གང་བྱུང་མེད་པར་སྔགས་སུ་ཞུགས་རློམས་དང་བསྙེན་བསྒྲུབ་སོགས་བྱས་ལོ་བགྱིས་པས་ཆོག་པར་མི་འཛིན་པར་འདི་ལྟར་བསམ་པར་བྱ་སྟེ།

5
00:03:00,072 --> 00:04:00,597
ཡང་ཡང་རྙེད་དཀའ་ཞིང་ཕན་ཐོག་ཆེ་བའི་དལ་འབྱོར་གྱི་མི་ལུས་རིན་པོ་ཆེ་ལན་གཅིག་ཐོབ་ཏུ་ཟིན་ཀྱང་ཡུན་རིང་མི་སྡོད་པས་འཆི་བའི་ཆོས་ཅན་ལས་མ་འདས།

6
00:04:00,597 --> 00:04:49,061
དེ་ཡང་ནམ་འཆི་དང་འདིར་འཆིའི་ངེས་པ་མེད། འཆི་བའི་རྐྱེན་མང་འཚོ་བའི་རྐྱེན་ཉུང་། དེས་ཀྱང་འཆི་རྐྱེན་བྱེད་པ་མང་། འཆི་བ་དེ་ཐོག་བབ་ཏུ་བྱུང་ན་སུས་ཀྱང་བཟློག་མི་ནུས། འཆི་བའི་ཚེ་རང་གི་རྗེས་སུ་འབྲང་བནི་ལས་དཀརནག་གཉིས་མ་གཏོགས་གཞན་གང་ཡང་མེད།

7
00:04:49,061 --> 00:05:31,648
ཟག་བཅས་མི་དགེ་བའི་ལས་ཀྱི་རྣམ་སྨིན་ངན་སོང་དུ་འཕང་ན་ཚ་གྲང་བཀྲེས་སྐོམ་བཀོལ་སྤྱོད་སོགས་ཀྱི་སྡུག་བསྔལ་མཐའ་མེད། གལ་ཏེ་ཟག་བཅས་དགེ་བས་མཐོ་རིས་ཀྱི་གནས་རྣམས་སུ་འཕངས་ཀྱང་རྟག་མི་ཐུབ་སྟེ་ནམ་ཞིག་འགྱུར་དང་འདུ་བྱེད་ལས་མ་འདས།

8
00:05:31,648 --> 00:06:21,387
དེས་ན་སྲིད་པའི་གནས་རིས་གང་དུ་སྐྱེས་ཀྱང་སྡུག་བསྔལ་གསུམ་གྱི་རང་བཞིན་ལས་བདེ་བའི་གོ་སྐབས་ཅུང་ཟད་ཀྱང་མེད་པས། ད་རེས་ཡར་འགྲོ་མར་འགྲོའི་ས་མཚམས། འདུན་མ་གཏན་ལེགས་དང་གཏན་ཉེས་ཀྱི་སྐབས་འདིར།

9
00:06:21,387 --> 00:07:09,854
ཚེ་འདིའི་བདེ་སྡུག་རྒྱལ་ཕམ་སྐྱིད་སྡུག་ཅི་བྱུང་ནའང་བྱུང་དགོས་པ་མེད་གཏན་དུ་སྡུག་བསྔལ་ལས་ཐར་པའི་རྣམ་གྲོལ་གྱི་འབྲས་བུ་ཐོབ་པ་ཞིག་མི་བྱེད་རེ་སྙམ་དུ་ཞེ་ཐག་པ་ནས་ངེས་འབྱུང་གི་བློ་ཞིག་སྐྱེ་བ་མེད་ན་ཐེག་ཆེན་ལྟ་ཅི། ཐེག་དམན་གྱི་ལམ་མཚན་ཉིད་པར་ཡང་མི་འགྱུར།

10
00:07:09,854 --> 00:07:59,094
དེའི་སྟེང་དུ་ཐེག་པ་ཆེན་པོ་པ་རྣམས་ལ་ནི་གཞན་ཕན་གྱི་ལྷག་པའི་བསམ་པ་ཉིད་གལ་ཆེ་བས། འདི་ལྟར་ནམ་མཁའི་མཐའ་དང་མཉམ་པའི་སེམས་ཅན་དགྲ་གཉེན་རིས་སུ་མ་ཆད་པ་འདི་ཐམས་ཅད་ཚེ་རབས་སྔ་མར་ཕ་མ་དང་གཉེན་གྱིས་འབྲེལ་བའི་དྲིན་ཆེན་ཤ་སྟག་སྟེ།

11
00:07:59,094 --> 00:09:00,282
འདི་ཐམས་ཅད་འདོད་པ་བདེ་བ་འདོད་ཀྱང་ཐབས་ལ་མི་མཁས་པའི་དབང་གིས་རྟག་པར་སྡུག་བསྔལ་གྱི་རྒྱུ་འབྲས་ལ་འཁོར་མོ་ཡུག་ཏུ་སྤྱོད་པ་འདི་རྣམས་སྙིང་རེ་རྗེ། འདི་རྣམས་བདེ་བ་དང་ལྡན། སྡུག་བསྔལ་དང་བྲལ་ཏེ་མྱུར་དུ་བླ་ན་མེད་པ་རྫོགས་པའི་སངས་རྒྱས་ཀྱི་གོ་འཕང་ཐོབ་ན་ཅི་མ་རུང༌།

12
00:09:00,282 --> 00:09:52,232
དེའི་ཚུལ་ལ་བདག་གཅིག་པུས་ཅི་ནས་ཀྱང་འགོད་པར་བྱ། འོན་ཀྱང་དེའི་ནུས་པ་བདག་གི་རྫོགས་པའི་སངས་རྒྱས་ཀྱི་གོ་འཕང་དེ་དུས་མྱུར་བ་ཉིད་དུ་ཅི་ནས་ཀྱང་ཐོབ་པར་བྱ། དེའི་ཆེད་དུ་མདོ་སྔགས་ཀྱི་ལམ་གྱི་ཟབ་གནད་རྣམས་འགལ་མེད་གཅིག་ཏུ་དྲིལནས་ཉམས་སུ་བླང་བར་བགྱིའོ་སྙམས་པའི་ཀུན་སློང་དང་

13
00:09:52,232 --> 00:11:21,799
ཀུན་སྤྱོད་ཀྱི་ཁྱད་པར་ལ་གནས་པ་འདི་གལ་ཆེ་བས་ཡང་ནས་ཡང་དུ་རང་གི་རྒྱུད་ལ་སྦྱར་ཏེ་སྒོམ། རྟག་ཏུ་དྲན་པ་དང་ཤེས་བཞིན་བརྟེན། དེའི་འགལ་ཟླ་རང་དོན་ཡིད་བྱེད་ཀྱི་བློ་སྤངས། སྒོ་གསུམ་གྱི་བརྩོན་པ་མཐའ་དག་རྟག་པར་གཞན་ཕན་དུ་འགྱུར་ཞིང་བྱང་ཆུབ་ཆེན་པོའི་རྒྱུར་བསྒྱུར་ཤེས་པ་ཞིག་མེད་ན་ནམ་ཡང་ཐེག་ཆེན་གྱི་གྲལ་དུ་མི་ཚུད།

14
00:11:21,799 --> 00:12:02,966
ང་ཐེག་པ་ཆེན་པོ་པ་ཡིན་ཞེས་ཁས་བླངས་པ་ཙམ་གྱིས་ཅིའང་མི་རུང་བས་ཐོག་མར་འདི་ཁོ་ན་བློ་འབྱོངས་པ་གཅོས་སོ། དེ་ལྟ་བུའི་ཐེག་ཆེན་གྱི་བསམ་སྦྱོར་ལ་གནས་པའི་གང་ཟག་དེ་འབྲས་བུ་གསང་སྔགས་རྡོ་རྗེ་ཐེག་པ་ལ་འཇུག་པའི་ཚེ། ཐོག་མར་སྨིན་བྱེད་ཀྱི་དབང་ཐོབ་དགོས། དེ་མ་ཐོབ་ན་ཉན་པ་ཙམ་ཡང་མི་དབང་ན་སྒྲུབ་པ་སོགས་ལྟ་ཅི། དབང་དེ་ཡང་ཐོབ་པ་ཙམ་གྱིས་མི་ཆོག་དེའི་སྲོག་དམ་ཚིག་ལ་གནས་དགོས།

15
00:12:02,966 --> 00:12:43,247
དེ་ལ་མ་གནས་ན་གང་ཙམ་གྱི་འབྲས་བུ་ཕྱིན་ཅི་ལོག་ཏུ་འགྱུར་བས་ཚེ་འདིར་བཀྲ་མི་ཤིས་ཤིང་ཕྱི་མ་རྡོ་རྗེའི་དམྱལ་བ་ལས་འགྲོ་ས་གཞན་མེད་ཚུལ་བཞིན་བསྲུང་ནུསན་མ་སྒོམ་ཀྱང་སྐྱེ་བ་བདུནན་གྲོལ་བར་གསུངས། །

16
00:12:43,247 --> 00:13:33,327
དེའི་རྩ་བ་ཡང་བླ་མའི་སྐུ་གསུང་ཐུགས་ཀྱི་དམ་ཚིག་དང་མི་འགལ་བར་བྱ་བ་ཡིན། རྟག་ཏུ་བླ་མ་ལ་གསོལ་བ་འདེབས་ནུསན་བྱིན་རླབས་ངང་གིས་འཇུག །ཉམས་རྟོགས་ཡོན་ཏན་ཐམས་ཅད་དབྱར་དུས་ཀྱིས་ཆུ་དྲོས་པ་བཞིན་འོང་།

17
00:13:33,327 --> 00:14:33,020
ཐེག་པ་ཆེན་པོའི་ལམ་གྱི་ཡོན་ཏན་ཆེ་སྐྱེ་ཆུང་སྐྱེ་ཐམས་ཅད་བླ་མ་དགེ་བའི་བཤེས་གཉེན་ལ་རག་ལས་པར་གསུངས། དངོས་གཞིའི་བསྐྱེད་བཟླས་རྫོགས་གང་བསྒོམས་ཀྱང་དེ་ཉིད་བླ་མའི་སྐུ་གསུང་ཐུགས་ཀྱི་རྣམ་རོལ་དུ་ཤེས་པར་བྱེད་པ་འདི་གལ་ཆེའོ།

18
00:14:33,020 --> 00:15:17,245
དེ་ལྟར་ངེས་འབྱུང་བྱང་སེམས་མོས་གུས་སྐལ་བས་མ་འཕངས་པ་དག་ལམ་རིམ་གཉིས་ཀྱི་རྣལ་འབྱོར་ལ་བརྩོན་པར་བྱེད་པ་ལ།ཐོག་མར་གཞི་ལམ་འབྲས་བུའི་རྒྱུད་གསུམ་གྱི་རྣམ་བཞག་ལ་གོ་མྱོང་ཅི་རིགས་མ་བསྐྱེད་པའི་ཐབས་མེད་དེ་མདའ་འཕེན་པ་ལ་ཐོག་མར་འབེན་ངེས་དགོས་པ་བཞིན་ནོ།

19
00:15:17,245 --> 00:15:40,261
དེའི་ཚུལ་རྒྱས་པ་ནི་ངེས་དོན་གྱི་མདོ་རྒྱུད་ཟབ་མོ་དགོངས་འགྲེལ་མན་ངག་གི་ཡི་གེ་རྣམས་དང་། ཞིབ་པར་བླ་མ་མཚན་ལྡན་བརྒྱུད་པའི་མན་ངག་དང་ལྡན་པའི་ཞལ་ལས་ཤེས་པར་བྱ་བ་ལས་འདིར་ཡི་གེ་ཉུང་ངུས་མཚོན་པར་མི་ནུས་མོད།

20
00:15:40,261 --> 00:16:10,153
ལས་དང་པོ་པ་རྣམས་ལ་གོ་གཞི་སྐྱེད་བྱེད་ས་བོན་ཙམ་ཞིག་སྨོས་ན། དེ་ཡང་སྦྱང་གཞི་ནི་མདོ་སྔགས་ཐུན་མོང་དུ་གྲགས་པ་ལྟར་ན་ཆོས་ཉིད་དེ་བཞིན་ཉིད་དམ་བདེ་བར་གཤེགས་པའི་སྙིང་པོ་ཉིད་དོ།

21
00:16:10,153 --> 00:17:43,340
འདིའི་རང་བཞིན་ནམ་མཚན་ཉིད་ནི་རྒྱལ་བའི་བཀའ་འཁོར་ལོ་བར་པ་ནས། གནས་ལུགས་རྣམ་ཐར་གསུམ་ལྡན་ངོ་བོ་སྟོང་ཕྱོགས་ནས་གཏན་ལ་འབེབས་པར་མཛད་ཅིང་། བཀའ་འཁོར་ཕྱི་མར་ཟག་པ་མེད་པའི་ཡོན་ཏན་གྱི་ཆོས་དང་རྣམ་དབྱེར་མེད་པའི་འོད་གསལ་བའི་ཡེ་ཤེས་སྣང་ཕྱོགས་ཀྱི་ཆ་ནས་སྟོན་པར་མཛད་པ་ཡིན་ལ།

22
00:17:43,340 --> 00:20:41,221
སྔགས་སུ་དེ་གཉིས་ཟུང་འཇུག་བརྗོད་བྲལ་ལྷན་ཅིག་སྐྱེས་པའི་ཡེ་ཤེས་རང་སེམས་འོད་གསལ་གཉུག་མའི་རྡོ་རྗེ་སེམས་སུ་སྟོན་པར་མཛད་པ་སྟེ། དེ་ཡང་དོན་གྱི་ཨེ་ཝཾ་རྣམ་ཀུན་མཆོག་གི་སྟོང་ཉིད་དང་མཆོག་ཏུ་མི་འགྱུར་བའི་བདེ་བ་ཆེན་པོ་ཟུང་དུ་འཇུག་པའི་ཡེ་ཤེས་ཆ་མེད་ཀུན་འགྲོ་ཁྱབ་པའི་བདག་ཉིད་ངོ་བོ་འཇིག་བྲལ་ལས་འདས་པའི་རང་བཞིན་འདུས་མ་བྱས་ཉིད་ལ་སྦྱངས་གཞིར་བྱས་ཏེ།

23
00:20:41,221 --> 00:22:08,852
དེ་ལས་ཤར་བའི་རྩལ་སྣང་ཐམས་ཅད་ཀྱང་། རྒྱུ་སེམས་ཅན་གྱི་སྐབས་སུ་མ་དག་འཁྲུལ་བའི་སྣང་བ་དང་།

24
00:22:08,852 --> 00:23:48,915
ལམ་རྣལ་འབྱོར་པའི་སྐབས་སུ་དག་མ་དག་གཉིས་ཚོགས་ཉམས་ཀྱི་སྣང་བ་དང་།འབྲས་བུ་སངས་རྒྱས་ཀྱི་གནས་སྐབས་སུ་ཤིན་ཏུ་རྣམ་དག་སྐུ་དང་ཡེ་ཤེས་ཀྱི་རང་བཞིན་དུ་འཆར་བས་ན། གནས་སྐབས་སྣང་ཚུལ་དུ་ཇི་ལྟར་ཡང་རུང་།

25
00:23:48,915 --> 00:24:00,174
གནས་ཚུལ་ཡང་དག་མཐར་ཐུག་པ་ནི་མིག་སྐྱོན་དག་པས་དུང་གི་ཁ་དོག་དཀར་པོར་མཐོང་བ་བཞིན་སྒྲིབ་པ་རྣམ་པར་དག་པ་སངས་རྒྱས་ཀྱི་སྤྱན་གྱིས་ཇི་ལྟར་གཟིགས་པ་བཞིན་དག་པ་རབ་འབྱམས་ལྷ་ཡི་འཁོར་ལོ་ཡེནས་གནས་པར་འདོད་དོ།

26
00:24:00,174 --> 00:25:38,558
སྦྱང་བྱ་ནི། དེ་ལྟར་སྙིང་པོའི་རང་བཞིན་གདོད་མ་ནས་རྣམ་པར་དག་ཅིང་ངོ་བོ་དུས་གསུམ་འཕོ་འགྱུར་དང་བྲལ་ཡང་།དེ་ལྟར་མ་རྟོགས་པའི་དབང་གིས་རྩལ་སྣང་ལ་བདག་ཏུ་བཟུང་སྟེ་ཕྱིན་ཅི་ལོག་ཏུ་ཞེན་པའི་མཐུ་བརྟས་པ་ལས་འཁྲུལ་སྣང་གློ་བུར་དུ་བྱུང་སྟེ་དཔེར་ན་ཉི་མ་སྤྲིན་གྱིས་བསྒྲིབ་པ་བཞིན་དུ་

27
00:25:38,558 --> 00:30:23,075
སྙིང་པོའི་རང་ཞལ་བསྒྲིབས་ནས་གནས་དོན་ལུས་ཀྱི་སྣང་བ་མུ་མཐའ་མེད་པར་ཤར་བ་སྟེ་ཀུན་འབྱུང་ལས་ཉོན་དང་ཟག་བཅས་འབྲས་རྒྱུར་གྱི་ཆ་མདོརན་མདོ་སྔགས་སོ་སོའི་རང་ལམ་གྱི་རྒྱུན་མཐའི་ཡེ་ཤེས་ཀྱིས་གཞོམ་བྱ་ཤིན་ཏུ་ཕྲ་བའི་ཆ་བཅས་མེད་སྣང་གློ་བུར་གྱི་སྒྲིབས་པ་ཕྲ་རག་རྣམས་ཡིན།

28
00:30:23,075 --> 00:31:13,380
དེ་ལས་སྔགས་ཀྱི་སྐབས་འདིར་བསྐྱེད་རིམ་གྱིས་སྦྱང་བྱ་ནི་རིག་པའི་ཆ་དང་། ཤིན་ཏུ་ཕྲ་བ་སྣང་གསུམ་གྱི་འཕོ་སྒྲིབ་སོགས་ནི་རྫོགས་རིམ་གྱིས་སྦྱང་བར་བྱའོ།

29
00:31:13,380 --> 00:32:04,789
སྦྱོང་བྱེདནི་སྤྱིར་ཐེག་ཆེན་གྱི་དགེ་རྩ་ཆེ་ཕྲ་གང་རུང་རིགས་ཁམས་ཀྱི་སྒྲིབ་བྱེད་གློ་བུར་བའི་དྲི་མ་རྣམས་སྦྱོང་བྱེད་ཀྱི་ཐབས་སམ་བྲལ་རྒྱུར་འགྱུར་མོད་ཀྱི། འདིར་ནི་འབྲས་བུ་གསང་སྔགས་ཀྱི་དབང་དུ་བྱས་ཏེ།

30
00:32:04,789 --> 00:33:38,672
སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་ཡེ་ནས་སངས་རྒྱས་པའི་རང་བཞིན་དག་མཉམ་བདེན་པ་དབྱེར་མེད་ལྷག་པའི་ཆོས་སྐུ་ཆེན་པོ་ལས་མི་འདའ་བའི་ཚུལ་ལྟ་བསཐག་བཅད་ནས་ཚུལ་དེ་དང་རྣམ་པ་མཐུན་པའི་ཐབས་ཤེས་བསྐྱེདརྫོགས་ཀྱི་ལམ་རིམ་པ་གཉིས་པོ་ལ་བརྩོན་པར་བྱེད་པའོ།

31
00:33:38,672 --> 00:34:25,196
སྦྱངས་འབྲས་ནི། དེ་ལྟར་ལམ་ལ་གོམས་པ་མཐར་ཕྱིན་པས་མེད་སྣང་གློ་བུར་གྱི་སྒྲིབ་པ་སྤྲིན་ལྟ་བུ་དེ་ལས་གྲོལ་ནས་དག་པ་གཉིས་ལྡན་གྱི་ངོ་བོར་གནས་གྱུར་པ་སངས་རྒྱས་སྐུ་གསུམ་གྱི་བདག་ཉིད་དེ་གཞི་ལ་གནས་པའི་ཡོན་ཏན་མཐའ་དག་མངོན་གྱུར་དུ་སྣང་བ་བྲལ་བའི་འབྲས་བུའོ།

32
00:34:25,196 --> 00:35:09,791
དེའི་ཕྱིར་ཆོས་ཉིད་ངོ་བོའི་གནས་ཚུལ་དབང་བཙན་དུ་བྱསན། གཞི་ལམ་འབྲས་བུའི་གནས་སྐབས་གང་ལའང་རང་གི་ངོ་བོ་འགྱུར་བ་མེད་པས་རྟག་ཏུ་བྲི་གང་བསལ་བཞག་དང་བྲལ་བར་གནས་པ་ཡིན་ལ། དེར་མ་ཟད་ཀུན་རྫོབ་འཁོར་བའི་ཆོས་རྣམས་ཀྱང་མེད་སྣང་གློ་བུར་བ་སྔོན་མེད་ཕྱིས་མེད་པར་འདིར་བག་ཆགས་ཀྱི་དབང་གིས་མེད་བཞིན་སྣང་བའི་འཁྲུལ་སྣང་སྟོང་གཟུགས་ཏེ་ནམ་ཡང་བདེན་པས་སྟོང་བའི་ཕྱིར་རྨི་ལམ་གྱི་བུ་སྐྱེ་བ་མེད་ན་དེ་ལ་ཤི་བའང་མི་འབྱུང་བ་བཞིན་ནམ་ཡང་ཟད་འཕེལ་མེད་པ་ཆོས་ཉིད་མཉམ་པའི་དོན་འདི་ཤེས་པ་མདོ་སྔགས་གང་གི་ལུགས་ལའང་གནད་ཆེ་ཞེས་ཐམས་ཅད་མཁྱེན་པ་མི་ཕམ་རིན་པོ་ཆེའི་ཞལ་ནས་ཐོས་སོ།

33
00:35:09,791 --> 00:35:39,439
དེས་ན་ཐེག་ཆེན་མདོ་སྔགས་ཀྱི་ལམ་རྣམས་དགོངས་པའི་སྐྱེལ་སོ་གཅིག་པར་ཤེས་དགོས་ཏེ། ཀུན་ཀྱང་རྣམ་གྲོལ་གྱི་ལམ་དུ་གཅིག་པར་འདོད་པའི་ཕྱིར་རོ།

34
00:35:39,439 --> 00:36:37,479
མདོར་ན་རང་བཞིན་གནས་པའི་གཞི་ཡེ་ནས་འཆིང་གྲོལ་ལས་འདས་པ་སྦྱང་གཞི། འཁྲུལ་བས་བརྟག་པའི་གཞི་མེད་སྣང་གློ་བུར་བ་རྣམས་ནི་སྦྱངས་བྱ། དེའི་སྦྱང་བྱེད་གཉེན་པོའི་ཡེ་ཤེས་ལམ་བདེན་གྱི་ཆར་གྱུར་འཁོར་དང་བཅས་པ་ནི་སྦྱོང་བྱེད་ལམ། འཁྲུལ་པ་དག་པའི་ཆ་ནི་བྲལ་བའི་འབྲས་བུ་ཡིན་པས་ན། གཞི་དང་ལམ་གཉིས་ཤེས་བྱ་ཤེས་བྱེད་དུ་འབྲེལ། ལམ་དང་འབྲས་བུ་གཉིས་འཐོབ་བྱ་འཐོབ་བྱེད་དུ་འབྲེལ། གཞི་དང་འབྲས་བུ་གཉིས་ཀ་ངོ་བོ་བདག་གཅིག་ཏུ་འབྲེལ་བའི་གནད་ལེགས་པར་ཤེས་དགོས།

35
00:36:37,479 --> 00:37:24,387
དེ་མ་ཤེས་པར་སྙིང་པོའི་རང་བཞིན་དྲང་དོན་ཙམ་དུ་བཟུང་ནས་ད་ལྟ་རྒྱུ་སྒྲུབ་པས་འབྲས་བུ་ཕྱི་དུས་རིང་མོ་ཞིག་ནས་གདོད་ཐོབ་པར་འདོད་པའི་འདུས་བྱས་ཀྱི་མཚན་མ་ཞིག་ལ་བློ་རྩེ་གཏད་ནས་སྣང་སྟོང་ཐ་དད་དུ་ཞེན་པ་རྣམས་ཀྱིས་ནི་ཟུང་འཇུག་འབྲས་བུའི་ལམ་གྱི་ལྟ་སྒོམ་སྤྱོད་འབྲས་ལ་ཕྱོགས་ཙམ་གྱི་གོ་གཞི་ཡང་ཆགས་པར་མི་འགྱུར་བས་བཅོས་མ་ལམ་གྱི་གཟུགས་བརྙན་དུ་འགྱུར་བའི་ཐོག་མར་འདི་ཙམ་ལའང་གོམས་འདྲིས་བྱ་བ་ནི་ཤིན་ཏུ་གལ་ཆེའོ།

36
00:37:24,387 --> 00:37:50,401
དེ་ལྟར་ངེས་ནས་ལམ་ལ་འཇུག་པ་ལ་ལམ་བྱེད་ལྔ་སོགས་རྒྱས་བསྡུས་ཅི་རིགས་གསུང་པ་ཡོད་ནའང་། འདིར་ནི་དོན་གནད་སྙིང་པོ་བསྡུས་ཏེ་ཕྱི་ནང་གསང་བའི་བསྙེན་སྒྲུབ་ཀྱི་གོ་དོན་ཀུན་མཁྱེན་བླ་མ་འཇམ་དཔལ་དགྱེས་པས་འདི་ལྟར་གསུངས་ཏེ།

37
00:37:50,401 --> 00:38:36,069
བསྒྲུབ་བྱའི་ལྷནི། ཆོས་ཉིད་དོན་གྱི་ལྷ་རང་བྱུང་གི་ཡེ་ཤེས་བྱང་ཆུབ་སེམས་ཀྱི་དཀྱིལ་འཁོར་ཏེ། དེའི་ངང་ནས་སྣང་སྲིད་ཀྱི་ཆོས་ཐམས་ཅད་ཡེ་ནས་འདུ་འབྲལ་མེད་ཀྱང་། དེ་ལྟར་མ་རྟོགས་པའི་འགྲོ་བ་ལ། རང་དང་ལྷ་རྒྱུད་ཐ་དད་པའི་ཚུལ་ཅན་དུ་སྣང་བའི་ཚེ། བདག་འཆིང་བ་ཀུན་ལྡན་ལས་ཉོན་གྱི་སྦུབས་སུ་འཐུམ་པ་ན། ལྷ་ནི་རྣམ་གྲོལ་ཡེ་ཤེས་ཀྱི་སྐུ་ཅན། ཆོས་ཉིད་ཀྱི་དོན་མངོན་དུ་མཛད་ནས་རང་དོན་མཐར་ཕྱིན་ལ༑

38
00:38:36,069 --> 00:38:58,777
གཞན་དོན་དུ་མཁྱེན་བརྩེ་ནུས་པ་ཚད་མེད་པའི་སྒོ་ནས་སྨོན་ལམ་དང་ཡེ་ཤེས་ཆེན་པོ་རྣམ་པ་རྟགས་ཀྱི་ཕྱག་རྒྱར་སྣང་བ་འཇམ་དཔལ་དང་གཤིན་རྗེ་གཤེད་པོ་སོགས་ཞི་ཁྲོ་གང་ཞིག་སྤྲུལ་པའི་འཁོར་ལོ་དང་བཅས་པ་དེ་ཉིད།

39
00:38:58,777 --> 00:39:49,258
སྐུའི་མཚན་མ་དང་། གསུང་རིགས་སྔགས་དང་། ཐུགས་ཏིང་ངེ་འཛིན་གྱི་འཇུག་པའི་སྒོནས་དངོས་གྲུབ་ཡིད་བཞིན་སྩོལ་ཞིང་རྣམ་གྲོལ་གཏན་དུ་བདེ་བའི་གོ་འཕང་ལ་ངེས་པར་འགོད་པའི་ཕྲིན་ལས་བསླ་མེད་མཛད་པ་སྟེ།

40
00:39:49,258 --> 00:39:54,508
རྣམ་པ་རྟགས་ཀྱི་ལྷ་དེ་ཉིད་བསྐྱེད་བཟླས་མཆོད་སྒྲུབ་བྱེད་པ་ནི་ཕྱི་ལྟར་སྒྲུབ་པའི་ཚུལ་ལོ།

41
00:39:54,508 --> 00:40:37,321
ནང་ལྟར་སྒྲུབ་པ་ནི། ལྷ་དེ་དག་རང་གི་དབུ་མའི་གྲོང་ཁྱེར་དུ། སྙིང་པོའི་ཡེ་ཤེས་ཀྱི་རླུང་དང་ཐིག་ལེའི་དྭང་མ་ཡིན་ལ༑ རང་གི་མ་དག་པའི་སྒོ་གསུམ་སྤྱོད་ཡུལ་དང་བཅས་པ་ནི། གཡོ་བྱེད་ལས་རླུང་གི་ཆོ་འཕྲུལ་ཙམ་ཡིན་པས། རྩ་གནས་སུ་རང་བཞིན་གྱིས་བཞུགས་པའི་ལྷའི་འཁོར་ལོ་གསལ་ཏེ། རླུང་སྔགས་དབྱེར་མེད་ཀྱིས་སྒྲུབ་ལ།

42
00:40:37,321 --> 00:41:10,946
དེ་ཐམས་ཅད་ཀྱི་རྩ་བ་ཙིཏྟ་འོད་ཀྱི་གུར་ཁང་བྱང་ཆུབ་སེམས་ཀྱི་ཐིག་ལེ་བདེ་ཆེན་འགྱུར་བ་མེད་པ། འདུས་མ་བྱས་པའི་རང་སྣང་ལ་དམིགས་ཏེ་བསྒྲུབ་པས་འགྲུབ་བོ།

43
00:41:10,946 --> 00:41:56,630
གསང་བ་ལྟརན། འཁོར་འདས་ཐམས་ཅད་ཡེ་ནས་མཉམ་པའི་དབྱིངས་རང་སེམས་གདོད་ནས་མ་སྐྱེས་པ་རང་བྱུང་ཡེ་ཤེས་ཀྱི་དོན་རྟོགསན། བསྒྲུབ་བྱའི་ལྷ་ལོགས་སུ་ཅུང་ཟད་ཀྱང་མེད་དེ། རྩོལ་མེད་ལྷུན་གྲུབ་ཏུ་འགྲུབ་པ་ཡིན་ལ། འཁོར་འདས་གཉིས་དབྱིངས་དེ་ལས་སྣང་བའི་ཆོ་འཕྲུལ་ཙམ་དུ་ཟད་དོ།

44
00:41:56,630 --> 00:42:29,229
དེས་ན་རང་རིག་པ་ཡེ་ནས་རྩོལ་སྒྲུབ་མེད་པའི་དོན་ལ་མཉམ་པར་བཞག་པས་བསྒྲུབ་པ་ནི་ཆོས་ཟབ་མོའི་མཐར་ཐུག་སྟེ། དེ་དག་གདམས་པ་ཐེབ་ཚུལ་གྱིས་རྣལ་འབྱོར་པའི་ཉམས་དང་བསྟུན་ཏེ་བསྒྲུབ་པས་ཀུན་གྱི་མཐའ་ལྷ་དང་རང་སེམས་གདོད་ནས་དབྱེར་མེད་ཆེན་པོའི་གྲུབ་མཐའ་བསྙེགས་ནས་གྲུབ་པ་ཆེན་པོར་འགྱུར་རོ། ཞེས་གསུངས།

45
00:42:29,229 --> 00:42:39,629
མདོར་ན་གཞི་རང་སེམས་གཉུག་མ་ལྷན་ཅིག་སྐྱེས་པའི་ཡེ་ཤེས་ཡིནས་འཆིང་གྲོལ་ལས་འདས་པ་དང་། འབྲས་བུ་མཐར་ཐུག་པ་འོག་མིན་ན་བཞུགས་པའི་དཔལ་རྡོ་རྗེ་སེམས་དཔའ་ལ་སོགས་པ་བསྒོམ་བྱའི་ལྷ་གང་ཡིན་པ་དང་།

46
00:42:39,629 --> 00:43:27,796
ལམ་རྣལ་འབྱོར་པས་ཀུན་བརྟག་བསྐྱེད་རིམ་གྱིས་ལྷ་སྐུ་ཕྱག་རྒྱའི་རྣམ་པར་ཤར་བ་གསུམ་རང་བཞིན་དབྱེར་མེད་པ་བླ་མའི་ཐུགས་བདེ་སྟོང་གི་སྣང་ཆ་ཡེ་ཤེས་ཆེན་པོའི་རོལ་པར་ཤེས་ན་དོན་གྱི་གནད་ཐམས་ཅད་ཚང་བ་ཡིནནོ།

47
00:43:27,796 --> 00:44:06,256
གཞན་ཡང་གསང་བདག་ཆེན་པོས། །ཆོ་གའི་ཁྱད་པར་རྒྱུད་ནས་གསུངས་པའི་བསྐྱེད་ཆོག་ཚང་བ་ཞེས་གསུངས་ཏེ་སྐྱེ་གནས་བཞིའི་བག་ཆགས་སྦྱོང་བྱེད་ཀྱི་ལམ་ཡན་ལག་དང་བཅས་པ་ཚང་བ། རང་འབྲས་ཀྱི་ཁྱད་པར་སྔགས་ཀྱི་མཐུ་བསྐྱེད་ནུས་པ་ཞེས།

48
00:44:06,256 --> 00:44:23,665
སྤྱིར་བསྐྱེད་རིམ་རྐྱང་པའི་ལམ་གྱིས་འཇིག་རྟེན་ཆོས་མཆོག་ཆེན་པོའི་བར་དེར་ཕྲ་ཡང་ལ་སོགས་པའི་ཡོན་ཏན་བརྒྱད་དང་ལྡན་པ་འདོད་གཟུགས་ཀྱི་རིག་འཛིན་རྣམས་གྲུབ་པ་ཡིན་ཡང་།

49
00:44:23,665 --> 00:44:58,807
སྔ་འགྱུར་ཐུན་མིན་གསང་བ་སྒྱུ་འཕྲུལ་ནས་གསུངས་པ་ལྟ་བུའི་ལམ་ངེས་རྫོགས་མཚན་ཉིད་པས་ཐོག་མར་ཏིང་འཛིན་རྣམ་གསུམ་གྱི་སྐབས་ནས་ཉམས་ལྔ་མཐར་ཕྱིན་པར་བསླབ་པ་སོགས་བསྐྱེད་རྫོགས་ཟུང་འབྲེལ་གྱི་ལམ་ལ་ཐོག་མ་ཉིད་ནས་བསླབ་པས་དོན་གྱི་འོད་གསལ་མཐོང་ལམ་ཟུང་འཇུག་གི་ལྷ་སྐུ་ལ་སྦྱོར་ནུས་པ་ལ་རིག་པའི་གནོད་བྱེད་མེད་དེ།

50
00:44:58,807 --> 00:45:18,653
ཐུན་མོང་མདོ་ལམ་གྱིས་ཀྱང་རིང་མོ་ཞིག་ན་དོན་གྱི་འོད་གསལ་མཐོང་ལམ་འདྲེན་ནུས་པར་བཤད་པའི་ཕྱིར་རོ།

51
00:45:18,653 --> 00:45:53,590
ངོ་བོའི་ཁྱད་པར་ཞུ་བདེ་དང་སྟོང་ཉིད་ཀྱི་རང་བཞིན་ཞེས་ཐབས་ལམ་མཚན་ཉིད་པ་ལྟར་ན་ཞུ་བདེ་ལས་བྱུང་བའི་སྟོང་ཉིད་དང་། གྲོལ་ལམ་པ་ལྟར་ན་མཆོག་ཏུ་མི་འགྱུར་བའི་བདེ་བ་དང་རྣམ་ཀུན་མཆོག་ལྡན་གྱི་སྟོང་ཉིད་གཉིས་ཟུང་དུ་འཇུག་པའི་རང་རྩལ་ལྷ་སྐུའི་ཕྱག་རྒྱར་སྣང་བའོ།

52
00:45:53,590 --> 00:46:18,861
བྱེད་ལས་ཀྱི་ཁྱད་པར་དག་རྫོགས་སྨིན་གསུམ་ཚང་བ་ཞེས། སྦྱོང་བྱེད་ཀྱི་ལམ་དེ་ཉིད། སྦྱང་བྱ་འཁོར་བའི་ཆོས་གསུམ་སོགས་དང་རྣམ་པ་མཐུན་པས་དེ་དག་བྱང་ཞིང་དག །སྦྱང་འབྲས་མྱང་འདས་དང་བཞུགས་ཚུལ་མཐུན་པས་


1
00:00:00,000 --> 00:00:35,740
གཉིས་པ་དངོས་གཞིའི་ཏིང་ངེ་འཛིན་ལ་གསུམ། སྐུ་ཕྱག་རྒྱའི་རྣལ་འབྱོར། གསུང་བཟླས་པའི་རྣལ་འབྱོར། ཐུགས་འོད་གསལ་གྱི་རྣལ་འབྱོར་རོ། དང་པོ་སྐུ་ཕྱག་རྒྱའི་རྣལ་འབྱོར་ལ་ལྔ་སྟེ།

2
00:00:35,740 --> 00:01:30,941
རྒྱུ་ཏིང་ངེ་འཛིན་གསུམ་གྱིས་ཁོག་དབུབ་པ། འབྲས་བུ་རྟེན་དང་བརྟེན་པའི་དཀྱིལ་འཁོར་བསྐྱེད་པ། དེ་ལ་ཡེ་ཤེས་པ་སྤྱན་དྲངས་ཤིང་བརྟན་པར་བཞུགས་སུ་གསོལ་བ། ཕྱག་འཚལ་དང་མཆོད་བསྟོད་གྱི་ལས་རིམ་བྱ་བ། དམིགས་པའི་གཙོ་བོ་ལྷའི་སྣང་ཞེན་ལ་བསླབ་པའོ། དང་པོ་ལ་གསུམ་ལས། དེ་བཞིན་ཉིད་ཀྱི་ཏིང་ངེ་འཛིནནི། འདིའི་སྦྱང་བྱ་ལུས་ཅན་རྣམས་འཆི་བའི་ཚེན་ནང་དུ་ས་ཆུ་མེ་རླུང་བཞི་རིམ་པས་རྣམ་ཤེས་ལ་ཐིམ་པའི་ཚེ་ཕྱི་རོལ་དུ་གཟུགས་སྒྲ་དྲི་རོ་རེག་གི་བར་ཐིམ་པས་དབུགས་ཀྱི་འགྱུ་བ་ཆད་ཅིང་།

3
00:01:30,941 --> 00:02:18,208
རོ་རྐྱང་གི་དྭངས་མ་རྣམས་ཡར་མར་གྱི་སྣ་རྩེར་འདུསནས་རེག་ཆོས་ལ་ཐིམ་པའི་དུས་སུ་རྣམ་ཤེས་འོད་གསལ་དུ་འཇུག་སྟེ། འདུས་པའི་དྭང་མ་གཉིས་ཨ་ཧཾ་ལ་ཞུགས་པ་སྙིང་གའི་དྭང་མ་ལྔ་འདུས་ཀྱི་ཐིག་ལེར་ཐིམ་པས་ཕྲ་རགས་ཀྱི་རྟོག་པ་འགགས་ནས་

4
00:02:18,208 --> 00:03:01,839
སྟོང་པའི་འོད་གསལ་སྔ་མ་སྔ་མ་ལས་ཕྱི་མ་ཕྱི་མ་བོགས་ཕྱིན་པའི་ཚུལ་གྱིས་སྣང་མཆེད་ཐོབ་གསུམ་གྱིས་རགས་པ་དང༌། ཉེར་ཐོབ་ཀྱིས་ཕྲ་བ་ཐིམ་པས་ངོ་མ་ཤེས་ན་ལྡོག་པ་ཅན་གྱི་བསླད་བྱེད་རྐྱེན་གསུམ་དང་བྲལ་བའི་ནམ་མཁའ་ལྟ་བུ་སྒྲིབ་བྲལ་གསལ་སྟོང་རྣམ་པར་མི་རྟོག་པའི་རྣམ་པ་ཅན་དུ་གནས་པ་དར་ཅིག་འོང་བ་དེ་ཡིན།

5
00:03:01,839 --> 00:03:51,782
དེ་འཆི་བའི་འོད་གསལ་དངོས་ནི་སྦྱང་གཞི་སྟེ། དེ་ངོ་ཤེས་པས་བར་དོ་མེད་པར་གྲོལ་བ་བྱེད་པ་ཡིན་ལ། དེར་མ་ཟད་དེ་དང་ཆ་འདྲ་མཚན་མོ་གཉིད་ཀྱི་སྐབས་སོགས་སུའང་ཡོད་པས་དེ་ངོས་ཟིན་ན་རྨི་ལམ་མེད་པར་འོད་གསལ་གྱི་ངང་དུ་འབྱམས་པར་བྱེད་པ་སོགས་ཀྱི་གནད་དེ་ཡིན་ལ། འདིར་སྦྱང་བྱནི་དེ་ཉིད་ངོ་མ་ཤེས་ན་ལྡོག་པ་ཅན་གྱི་བག་ཆགས་ཤིན་ཏུ་ཕྲ་བའི་ཆ་དེའོ།

6
00:03:51,782 --> 00:04:39,853
སྦྱང་འབྲསནི་ཤིན་ཏུ་སྤྲོས་པ་དང་བྲལབའི་ཡེ་ཤེས་སངས་རྒྱས་ཆོས་ཀྱི་སྐུ་ཡིན་ཞིང་། སྦྱོང་བྱེདནི་ཆོས་ཐམས་ཅད་སྟོང་ཞིང་བདག་མེད་པར་བསྒོམ་པ་སྟེ། དེ་ཡང་འདི་ལྟར་འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་སེམས་དང་ཡེ་ཤེས་ཀྱི་རང་སྣང་ཙམ་ལས་གཞན་དུ་གྲུབ་པ་རྡུལ་ཙམ་ཡང་མེད་ལ། ཡེ་ཤེས་ཀྱང་སེམས་ཀྱི་ཆོས་ཉིད་ལས་གཞན་དུ་མ་དམིགས་པའི་ཕྱིར།

7
00:04:39,853 --> 00:05:39,623
ད་ལྟ་རང་རེ་རྣམས་ཀྱི་སེམས་ཀྱི་ཆོས་ཉིད་སྟོང་གསལ་འགགས་མེད་ཀྱི་ཡེ་ཤེས་སྤྲོས་པའི་མཚན་མ་དང་བྲལ་བའི་རང་བཞིན་མཉམ་པ་ཉིད་འདི་ཡིན་ལ༑ འདི་རྣམ་ཐར་སྒོ་གསུམ་དང་སྦྱར་ན། གསར་དུ་བྱས་པ་ལྟ་བུ་མ་ཡིན་པར་རང་བཞིན་འདུས་མ་བྱས་པའི་ཆོས་ཉིད་ངོ་བོ་སྟོང་པར་གནས་པནི་རྣམ་པར་ཐར་པའི་སྒོ་སྟོང་པ་ཉིད་དང་། སྟོང་ཉིད་དེའི་རང་བཞིན་འདི་ལྟ་བུ་ཞེས་མཚན་མའི་བློ་ཡི་སྤྱོད་ཡུལ་ལས་འདས་པ་ནི་རྒྱུ་མཚན་མ་མེད་པ་དང་། དེ་ལྟ་བུའི་ཆོས་ཉིད་མཉམ་པའི་ངང་ལ་འབྲས་བུ་ཐོབ་བྱ་ཐོབ་བྱེད་ལས་འདས་པས་གང་ལའང་ཡིད་སྨོན་མེད་པ་ནི་འབྲས་བུ་སྨོན་པ་མེད་པའོ།

8
00:05:39,623 --> 00:06:08,601
དེ་ལྟ་བུའི་ཆོས་ཉིད་སྤྲོས་པ་དང་བྲལ་བ་ལ་བློ་ཡང་སྤྲོས་པ་དང་བྲལ་བར་བཞག་པས་བསལ་བཞག་སྤང་ལེན་དང་བྲལ་བར་རྡོ་རྗེ་ནམ་མཁའི་དཀྱིལ་ལྟར་གདོད་མ་ནས་རྣམ་པར་དག་པ་ནི་དེ་བཞིན་ཉིད་ཀྱི་ཏིང་ངེ་འཛིན་ནོ།

9
00:06:08,601 --> 00:06:37,199
དེ་ལྟར་སྒོམ་པས་ལམ་དུ་འགྲོ་ཚུལནི། དངོས་གཞིའི་དུས་སུ་སྤྲོས་བྲལ་རྣམ་པར་མི་རྟོག་པའི་སྟོང་པ་ཉིད་ཀྱི་ངང་དུ་མཉམ་པར་བཞག་པ་དེ་ཉིད་འཆི་བའི་འོད་གསལ་དང་། འབྲས་བུ་ཆོས་སྐུ་གཉིས་ཀ་དང་རྣམ་པ་མཐུན་པར་མ་ཟད། རྗེས་དེ་མ་ཐག་ཏུ་འདིནི་འཆི་བ་དག་པ་ཆོས་སྐུའོ་ཞེས་དག་རྫོགས་ཀྱི་མོས་པས་གཞི་འབྲས་གཉིས་སྦྲེལ་བའི་ང་རྒྱལ་བྱ་སྟེ།

10
00:06:37,199 --> 00:07:12,726
དེ་ལྟར་བསྒོམས་པས། མར་འཁོར་བའི་དྲི་མ་འཆི་སྲིད་དང་རྟག་ལྟ་སྣང་ཞེན་གཟུགས་མེད་ཀྱི་ཁམས་སྦྱང་ཞིང་དག་པར་བྱེད། ཡར་ཆོས་སྐུ་མངོན་དུ་བྱེད་པའི་འོད་གསལ་གྱི་ས་བོན་གསོས་འདེབས་པས་འབྲས་བུ་རྫོགས་པར་བྱེད་པའི་རྟེན་འབྲེལ་བསྒྲིགས། ལམ་གོང་མ་རྫོགས་རིམ་དོན་གྱི་འོད་གསལ་རྒྱུད་ལ་སྐྱེ་བའི་གཞི་འདིང་བས་སྨིན་བྱེད་དུ་འགྲོ་བའི་བ་ཡིན་ནོ།

11
00:07:12,726 --> 00:07:49,904
ཀུན་སྣང་གི་ཏིང་ངེ་འཛིན་ནི། འདིའི་སྦྱང་བྱ་འཆི་སྲིད་ཀྱི་སྐད་ཅིག་བཞི་པའི་རྗེས་དེ་ཉིད་ལ་ལྷུན་གྲུབ་གཟུགས་སྐུའི་འོད་གསལ་སྟོན་གནམ་སྤྲིན་དང་བྲལ་བ་ལྟ་བུ་ལ་ཡེ་ཤེས་ལྔ་ཡི་ཞིང་སྣང་རིགས་ལྔ་ཚོམ་བུའི་རྣམ་པ་སྒྱུ་མ་ལྟ་བུར་ཤར་ཡང་ཉམས་ལེན་གྱི་གནད་དང་མི་ལྡན་པས་ངོ་མ་འཕྲོད་པར་

12
00:07:49,904 --> 00:08:15,502
སླར་ཡང་རྣམ་རྟོག་གི་ཞོན་པ་རླུང་གི་རྐྱེན་ལས་སྣང་གསུམ་ལུགས་འབྱུང་གི་རིམ་པས་ཤིན་ཏུ་ཕྲ་ཞིང་དྭང་བའི་བར་དོའི་ཡིད་ལུས་དབང་པོ་ཀུན་ཚང་ཐོགས་མེད་ལྡན་ལས་ཀྱི་རྫུ་འཕྲུལ་དང་མངོན་ཤེས་ཕྲ་མོ་དང་ལྡན་པ་ཟས་སུ་གསུར་གྱི་དྲི་ལ་སྤྱོད་ཅིང་འཇིགས་སྐྲག་དང་སྡུག་བསྔལ་གྱི་སྣང་བ་ངེས་མེད་རྨི་ལམ་ལྟར་ཡད་ཡུད་ཕྱད་པྱོད་དུ་སྣང་བ་དྲི་ཟ་ཉེ་བར་ལེན་པ་ཞེས་ཀྱང་བྱ་བ་དེ་ཡིན་ལ།

13
00:08:15,502 --> 00:09:12,320
སྦྱངས་འབྲསནི་སངས་རྒྱས་རྣམས་ཀྱི་ལོངས་སྤྱོད་རྫོགས་སྐུ་ཡེ་ཤེས་སྒྱུ་མའི་གར་མཁན་མཚན་དང་དཔེ་བྱད་ཀྱིས་བརྒྱན་པར་རང་སྣང་དོན་གྱི་འོག་མིན་ན་བཞུགས་པ་དེ་ཡིན་ཅིང་། སྦྱོང་བྱེདནི་དེ་བཞིན་མ་རྟོགས་པའི་འགྲོ་བ་ལ་སྒྱུ་མ་ལྟ་བུའི་སྙིང་རྗེ་མཁའ་ཁྱབ་ཏུ་བསྒོམ་པ་སྟེ།

14
00:09:12,320 --> 00:09:45,082
དེ་ཡང་ནམ་མཁའི་དབྱིངས་དག་པ་ལས་གློ་བུར་དུ་འཇའ་ཚོན་གྱི་རྣམ་པར་ཤར་ཡང་ནམ་མཁའི་ཆོ་འཕྲུལ་ཙམ་ལས་བདེན་པར་མ་གྲུབ་པ་བཞིན་དུ་སྟོང་ཉིད་དེ་བཞིན་ཉིད་ཀྱི་གནས་ལུགས་ལ་འཁོར་འདས་གཉིས་སུ་མ་གྲུབ་པས་གཉིས་མེད་ཀྱི་ངང་ལས་མ་གཡོས་བཞིན་དུ་སྒྲ་མའི་མཚངས་མ་ཤེས་པས་བསླུས་པ་ལྟར།

15
00:09:45,082 --> 00:10:10,996
རྩལ་སྣང་ལ་བདེན་པར་བཟུང་བས་འཁྲུལ་ཏེ་འཁོར་བའི་གནས་སུ་རང་དབང་མེད་པར་འཁྱམས་པའི་འགྲོ་བ་འདི་དག་གཏན་དུ་སྡུག་བསྔལ་ལས་བསྒྲལ་བར་བྱའོ་སྙམ་དུ་སེམས་ཅན་གྱི་ཁམས་ཐམས་ཅད་ལ་ཁྱབ་པའི་སྙིང་རྗེ་འཛིན་མེད་སྒྱུ་མ་ལྟ་བུར་ཤར་བ་སྟེ། དེ་ཇི་ལྟར་ལམ་དུ་ཁྱེརན།

16
00:10:10,996 --> 00:10:53,012
ཀུན་སྣང་གི་ཏིང་ངེ་འཛིན་དེ་ཉིད་སྤྱོད་ཡུལ་སྒྱུ་མ་ལྟར་སྣང་བའི་ཆ་ནས་བར་དོ་དང་འབྲས་བུ་ལོངས་སྐུ་གཉིས་ཀ་དང་མཐུན་པའི་ལམ་དེ་ཉིད་བསྒོམ་སྟེ། བར་དོ་དག་པ་ལོངས་སྤྱོད་རྫོགས་པའི་སྐུའོ་ཞེས་ང་རྒྱལ་བྱ། འདིས་བར་སྲིད་དང་ཆད་ལྟ་སྟོང་ཞེན་གཟུགས་ཁམས་དག་པར་བྱེད། འབྲས་བུ་ལོངས་སྐུར་རྫོགས་པའི་རྟེན་འབྲེལ་བསྒྲིགས། འོད་གསལ་ཟུང་འཇུག་གི་ལྷར་ལྡང་བའི་རྒྱུ་སྙིང་རྗེ་ཆེན་པོའི་གཞི་གདིང་བའི་སྨིན་བྱེད་དུ་འགྲོའོ།

17
00:10:53,012 --> 00:11:46,431
རྒྱུའི་ཏིང་ངེ་འཛིནནི། འདིའི་སྦྱང་གིབྱ་བར་དོའི་སེམས་ཅན་དེ་ཕྱི་མའི་སྐྱེ་གནས་ལ་ཕྱོགས་པ་ན་སྐྱེ་གནས་ལ་སྲེད་པ་སྐྱེ་སྟེ། དེ་ཡང་བརྫུས་ཏེ་སྐྱེན་གནས་ལ། དྲོད་གཤེར་ལས་སྐྱེན་དྲི་རོ་ལ། སྒོ་ང་དང་མངལ་ལས་སྐྱེན་ཕ་མའི་འདུ་འཕྲོད་ལ་སྟེ། གང་དུ་སྐྱེ་འགྱུར་གྱི་གནས་ལ་སྲེད་པ་སྐྱེས་པའི་རྐྱེན་གྱིས་དེར་འཇུག་མ་རག་གི་སྐད་ཅིག་མའི་བར་དོའི་རླུང་སེམས་དེ་ཡིན་ལ།

18
00:11:46,431 --> 00:12:24,334
སྦྱངས་འབྲསནི་ལོངས་སྤྱོད་རྫོགས་པའི་གང་འདུལ་གྱི་སྤྲུལ་པ་རགས་པའི་སྐུ་འཛིན་པའི་ཚུལ་སྟོན་པར་བཞེད་པ་ཡིན་ཅིང་། སྦྱོང་བྱེད་ནི་སྟོང་ཉིད་སྙིང་རྗེ་ཟུང་དུ་འཇུག་པའི་རང་གི་རིག་པ་ཡི་གེ་ཨཱ༔ཧཱ་ཧིསོགས་སོ་སོའི་ས་བོན་གཙོ་བོའི་སྐུ་མདོག་དང་མཐུན་པར་བདེ་གསལ་སྟོང་ཉིད་ཀྱི་རང་བཞིན་དུ་བསྒོམ་པ་སྟེ།

19
00:12:24,334 --> 00:13:09,494
དེ་ཡང་ཏིང་ངེ་འཛིན་སྔ་མ་གཉིས་ལ་རིམ་པར་བསླབས་ཏེ་གོམས་པ་ལས་དེ་གཉིས་ཟུང་དུ་འཇུག་པ་ལྷན་སྐྱེས་མི་འགྱུར་བའི་བདེ་བ་ཆེན་པོ་བརྟན་གཡོ་སྲིད་ཞིའི་ཆོས་ཐམས་ཅད་ལ་ཁྱབ་ཅིང་རྗེས་སུ་སོང་བའི་ངོ་བོ་རྡོ་རྗེ་ལྟར་མི་ཕྱེད་པའི་རང་བཞིན་པ་བྱང་ཆུབ་སེམས་ཀྱི་རྟེན་དུ་གྱུར་པ་དྭངས་མའི་སྲོག་ཆེན་པོ་ཉིད་རྣམ་པ་ཤིན་ཏུ་དྭངས་ཤིང་གསལ་ལ་གང་དུའང་འགྱུར་བ་མེད་ཅིང་ཅིར་ཡང་འཆར་དུ་རུང་བ་གསལ་བརྟན་གྱིས་ཁྱད་པར་དུ་བྱས་པ་སྟེ།

20
00:13:09,494 --> 00:13:49,344
དེནི་སྤྲུལ་སྐུའི་རྟོགས་པ་རྒྱུ་མཐུན་དུ་བསྒྲུབ་པའི་རྒྱུའི་ཏིང་ངེ་འཛིན་ཏེ། མི་ཤིགས་པའི་ཐིག་ལེ་ཆེན་པོའི་ངོ་བོ་ཉིད་དུ་ཤར་བའི་ས་བོན་གྱི་ཡི་གེ་འདིས་དཀྱིལ་འཁོར་ཐམས་ཅད་སྤྲུལ་པར་བྱེད་ཅིང་། འདི་ཉིད་བདེ་གསལ་སྟོང་པ་ཉིད་ཀྱི་རང་བཞིན་དུ་བསྒོམས་པས་དཀྱིལ་འཁོར་ཐམས་ཅད་ཀྱང་བདེ་གསལ་གྱི་རྣམ་འཕྲུལ་སྟོང་པ་ཉིད་ཀྱི་རང་བཞིན་ཅན་དུ་འཆར་བའི་རྒྱུ་བྱེད་པ་ཡིན་ནོ།

21
00:13:49,344 --> 00:14:14,742
དེ་ཇི་ལྟར་ལམ་དུ་ཁྱེར་ན། རྒྱུའི་ཏིང་ངེ་འཛིན་ནི་དཀྱིལ་འཁོར་ཐམས་ཅད་བསྐྱེད་པའི་ས་བོན་དུ་འགྱུར་བ་ལྟར་སྐྱེ་གནས་སུ་འཇུག་ཀའི་བར་དོའི་རླུང་སེམས་དེ་ཉིད་སྲིད་པ་ཕྱི་མའི་ས་བོན་བྱེད་ཅིང་། སངས་རྒྱས་སྤྲུལ་པའི་སྐུས་ཀྱང་གདུལ་བྱ་རྣམས་ཀྱི་ངོར་རྣམ་འཕྲུལ་སྣ་ཚོགས་པ་སྟོན་པའི་ཆ་ནས་དེ་གསུམ་རྣམ་པ་མཐུན་པས་ན་འདིནི་སྐྱེ་བ་དག་པ་སྤྲུལ་སྐུའོ་ཞེས་ང་རྒྱལ་བྱེད་པའོ།

22
00:14:14,742 --> 00:14:33,330
འདིས་སྐྱེ་གནས་སུ་འཇུག་ཀ་མའི་སྲེད་བཅས་ཀྱི་ཤེས་པ་དང་སྣང་སྟོང་ཐ་དད་དུ་ཞེན་པའི་རྟོག་པ་འདོད་ཁམས་རྣམས་སྦྱོང་ཞིང་དག །འབྲས་བུ་ལོངས་སྐུ་ལས་གང་འདུལ་གྱི་སྤྲུལ་སྐུར་བཞེངས་པའི་རྟེན་འབྲེལ་སྒྲིགས། རྫོགས་རིམ་བདེ་བ་དང་རླུང་སེམས་ལས་བྱུང་བའི་ལྷ་སྐུར་ལྡང་བའི་གཞི་བཏིང་བས་སྨིན་བྱེད་དུ་འགྱུར་རོ།

23
00:14:33,330 --> 00:15:59,136
དེ་ལྟར་ཏིང་ངེ་འཛིན་གསུམ་པོ་འདིས་ནི། སྦྱང་བྱ་འཆི་བར་སྐྱེ་གསུམ་གྱི་བག་ཆགས་སྦྱང་པ་དང་། སྦྱོང་བྱེད་ལམ་རང་གི་ངོ་བོའང་སྟོང་ཉིད་སྙིང་རྗེའི་སྙིང་པོ་ཅན་ཏེ་ཐེག་ཆེན་གྱི་ལམ་ཐམས་ཅད་ཀྱི་སྲོག་ཤིང་གཅིག་པུ་ཡིན་པས་འདི་དང་བྲལ་བའི་ལམ་རྣམས་ལམ་གྱི་གཟུགས་བརྙན་ཙམ་དུ་འགྱུར་བས་ཐོག་མར་འདི་ཁོ་ན་ལ་འབད་པ་བསྐྱེད་པ་གལ་ཆེ་ཞིང་། འདི་ལ་གོ་མྱོང་ཅི་རིགས་སྐྱེས་ན་བསྐྱེད་རིམ་ཕྱི་མ་རྣམས་ཀྱི་དག་སྦྱོར་རེ་རེ་བཞིན་ཞིབ་པར་མ་གྲུབ་ཀྱང་འགལ་བ་ཆུང་སྟེ་དོན་གྱི་གནད་རྣམས་འདིར་ཚང་བའི་ཕྱིར་རོ།

24
00:15:59,136 --> 00:16:33,153
གཉིས་པ་རྟེན་དང་བརྟེན་པའི་དཀྱིལ་འཁོར་བསྐྱེད་པ་ལ་གཉིས། རྟེན་གཞལ་ཡས་ཁང་བསྐྱེད་པ་དང་། བརྟེན་པ་ལྷ་བསྐྱེད་པའོ། དེའི་དང་པོ་ལའང་གསུམ་སྟེ། འོག་གཞི་འབྱུང་བ་རིམ་བརྩེགས་བསྐྱེད་པ། གཞལ་ཡས་བསྐྱེད་པ། གདན་བསྐྱེད་པའོ། དང་པོ་ནི། འདིའི་སྦྱང་བྱ་སེམས་ཅན་རྣམས་གང་དུ་སྐྱེ་འབབའི་སྣོད་ཀྱི་འཇིག་རྟེན་ཆགས་པའི་གཞི་ནམ་མཁའི་ཁམས་དང༌། ཆགས་པར་གྱུར་པའི་རྒྱའི་གཙོ་བོ་སེམས་དང་།

25
00:16:33,153 --> 00:17:02,612
བྱེ་བྲག་ལས་མཐུན་པར་བསགས་པའི་སེམས་ཅན་སྤྱི་མཐུན་གྱི་ལས་ཀྱི་བག་ཆགས་སེམས་ལ་བགོས་པ་ཡུལ་སྣང་འགྱུར་ཐུན་མོང་དུ་སྨིན་པ། འབྱུང་བཞིའི་དཀྱིལ་འཁོར་རི་རབ་དང་བཅས་པ་དེའོ། སྦྱངས་འབྲསནི་སངས་རྒྱས་རྣམས་གང་དུ་འཚང་རྒྱ་བའི་ཞིང་ཆོས་ཀྱི་དབྱིངས་ཡིན་ལ་དེའི་ཕྱག་རྒྱ་ཡུམ་ལྔའི་མཁའ་ཀློང་རྣམ་པར་དག་པའོ།

26
00:17:02,612 --> 00:17:23,652
སྦྱོང་བྱེདནི། སྲུང་འཁོར་གྱིནང་དུ་ནམ་མཁར་གནས་པའི་རྒྱུའི་ས་བོན་ལས། ཡི་གེ་ཨེ་ཡཾ་རཾ་བཾ་ལཾ་སུཾ་རྣམས་ཆད་པ་ལས་འོད་ཟེར་སྤྲོས་པས་འབྱུང་བ་ལྔ་དང་དེར་འཛིན་གྱི་ཞེན་རྟོག་སྦྱངས།

27
00:17:23,652 --> 00:17:47,737
འབྱུང་ལྔའི་དྭངས་མ་ཡེ་ཤེས་ལྔའི་ཡོན་ཏན་ཐམས་ཅད་བསྡུས་ཏེ་ཞུ་བ་ལས་ཨེ་ལས་ནམ་མཁའ་ཆོས་འབྱུང་མཐིང་ག་གདེང་ཀ་གྱེན་དུ་རྒྱས་ཤིང་རྩ་བ་ཕྲ་བ་ཐུར་དུ་ཟུག་པ། དེའི་སྟེང་ནས་རིམ་བརྩེགས་ཀྱིས་ཡཾ་ལས་རླུང་གི་དཀྱིལ་འཁོར་ལྗང་གུ་དབྱིབས་རྡོ་རྗེ་རྒྱ་གྲམ་གྱི་རྣམ་པ་ཅན་དུ་བ་ལྟ་བུའི་འོད་ཟེར་ལྗང་ནག་གི་མུ་ཁྱུད་ཀྱིས་བསྐོར་བ།

28
00:17:47,737 --> 00:18:13,774
རཾ་ལས་མེ་དཀྱིལ་དམར་པོ་གྲུ་གསུམ་པ་མེ་ལྕེ་འབར་བའི་ཕྲེང་བས་བསྐོར་བ། ཐཾ་ལས་ཆུ་ཡི་དཀྱིལ་འཁོར་དཀར་པོ་ཟླུམ་པོར་འཁྱིལ་བའི་མཐའ་ལ་འོད་ཟེར་དཀར་པོས་བསྐོར་བ། ལཾ་ལས་ས་ཡི་དཀྱིལ་འཁོར་གསེར་གྱི་རང་བཞིན་གྲུ་བཞི་པ་འོད་ཟེར་སེར་པོས་བསྐོར་བ། སུཾ་ལས་རིན་པོ་ཆེ་སྣ་བཞི་ལས་གྲུབ་པའི་རི་རབ་བང་རིམ་བཞི་པ་དབྱིབས་གྲུ་བཞི་མཐའ་ལྕགས་རིས་ཡོངས་སུ་བསྐོར་བ་རྣམས་རེག་ལ་མ་འབྱར་བར་བསྒོམ་པ་སྟེ།

29
00:18:13,774 --> 00:18:50,345
འབྱུང་ལྔ་རྣམ་པར་དག་པ་རིགས་ཀྱི་ཡུམ་ལྔ་ཞེས་གཞི་འབྲས་སྦྲེལ་བའི་ང་རྒྱལ་བྱ།འདིར་བཤད་པ་ནི་ཞི་བ་སྟེ། ཁྲོ་བོ་ལ་རཀྟའི་མཚོ་དང༌། ཞིང་ཆེན་གྱི་ས་གཞི་དང་། ཀེང་རུས་ཀྱི་རི་རབ་སོགས་བསྒོམ་པར་བྱ་སྟེ་རང་གཞུང་དང་བསྟནནོ།

30
00:18:50,345 --> 00:19:03,502
གཉིས་པ་གཞལ་ཡས་ཁང་བསྐྱེད་པ་ནི། འདིའི་སྦྱང་བྱ་སེམས་ཅན་རྣམས་གང་དུ་རྒྱུ་ཞིང་ལོངས་སྤྱོད་པའི་གནས་སུ་གྱུར་པའི་ཡུལ་དང་ཁང་ཁྱིམ་ལ་སོགས་པའི་ཞེན་རྟོག་རྣམས་ཡིན་ལ༑

31
00:19:03,502 --> 00:19:55,783
སྦྱངས་འབྲས་ནི། ཆོས་ཀྱི་དབྱིངས་ཀྱི་ཡེ་ཤེས་སྤྲོས་པ་ཐམས་ཅད་དང་བྲལ་བ་ནི་སངས་རྒྱས་ཐམས་ཅད་ཀྱི་བརྟེན་པའི་གནས་སུ་བཤད་པསན་དེ་ཉིད་ཀྱི་རང་བཞིན་གཞལ་ཡས་ཁང་ནི་རྡོ་རྗེ་བཙུན་མོའི་བྷ་གའི་མཁའ་ཀློང་མཚོན་པ་སྟེ་གསང་བ་མཆོག་གི་དགྱེས་པ་དང་། ཐར་པ་ཆེན་པོའི་གཞལ་མེད་ཁང་མྱ་ངན་ལས་འདས་པའི་གྲོང་ཁྱེར་ཆེན་པོ་གནས་ལུགས་ཇི་ལྟ་བའི་དོན་གྱི་འོག་མིན་རང་སྣང་རྣམ་པར་དག་པའི་གཞལ་མེད་ཁང་སྟེ་རྣམ་སྣང་གི་ངོ་བོར་རྣམ་པར་དག་པའོ།

32
00:19:55,783 --> 00:21:10,725
སྦྱོང་བྱེདནི་སངས་རྒྱས་རང་སྣང་གི་ཕོ་བྲང་ཉིད་ལམ་དུ་བྱེད་པ་སྟེ། དེ་ཡང་རྒྱུའི་ས་བོན་ལས་ཡི་གེ་ཧཱུཾ་ཁ་དོག་ལྔ་ལྡན་ཆད་རི་རབ་ཀྱི་སྟེང་དུ་བབས་པ་འཕྲོ་འདུས་འོད་དུ་ཞུ་བ་ལས། རྒྱུ་བསོད་ནམས་དང་ཡེ་ཤེས་ཀྱི་ཚོགས་གཉིས་ལས་གྲུབ་པ། ངོ་བོ་ཡེ་ཤེས་ལྔ་ཡི་རང་བཞིན། རྣམ་པ་དབྱིབས་དང་རྒྱན་བཀོད་ཕུན་སུམ་ཚོགས་པའི་གཞལ་ཡས་ཁང་ཉིད་བསྒོམ་པ་སྟེ།

33
00:21:10,725 --> 00:21:58,126
དེ་ཡང་བསྲུང་གུར་ཡངས་ཤིང་རྒྱ་ཆེ་བར་གྱུར་པའི་ནང་། རི་རབ་ཀྱི་སྟེང་དུ་རྡོ་རྗེའི་རྡུལ་ཕྲ་མོ་འདུས་པའི་ས་གཞི་ཁད་མཉམ་པར་བྱས་པའི་ཕྱི་མཐར་རྡོ་རྗེའི་རྭ་བ་ལྕགས་རི་ལྟ་བུས་བསྐོར་བ་ལས་ཁ་དོག་ལྔའི་མེ་དཔུང་འཕྲོ་བ། དེའི་ནང་དུ་དུར་ཁྲོད་ཆེན་པོ་བརྒྱད་མཆོད་རྟེན་ཤིང་མེ་སྤྲིན་ཆུ་གྲུབ་པ་ཕྱོགས་སྐྱོང་ལྷ་ཀླུ་སོགས་དུར་ཁྲོད་ཀྱི་ཆོས་རྣམས་ཀྱིས་འཇིགས་པར་བྱས་པས་བསྐོར་བ།

34
00:21:58,126 --> 00:22:45,998
དེའི་ནང་དུ་རྒྱུ་རིན་པོ་ཆེ་སྣ་ཚོགས་པའི་རང་བཞིན་ཅན་གྱི་པདྨ་འདབ་མ་སྟོང་དང་ལྡན་པ་ལྟེ་བ་ཟླུམ་པོ་ལེབ་ཆགས་ཅན་ཁ་དོག་ལྗང་གུ་གེ་སར་དམར་པོ་ཟིལ་ཕོག་དང་བཅས་པ། དེ་ཡི་སྟེང་དུ་ཉི་མའི་དཀྱིལ་འཁོར་དྭངས་ཤིང་གསལ་བ་གེ་སར་གྱི་རྒྱ་དང་མཉམ་པ། དེ་ཡི་དབུས་སུ་སྣ་ཚོགས་རྡོ་རྗེ་ལྟེ་བ་མཐིང་ག་གྲུ་བཞི་པ་ཤར་གྱི་རྭ་གསུམ་དཀར་པོ་སོགས་ཕྱོགས་མདོག་ཅན།

35
00:22:45,998 --> 00:23:35,395
དེའི་སྟེང་གི་གཞི་ལ་གཞལ་ཡས་ཁང་ཀུན་ནས་གྲུ་བཞི་པ། རིན་པོ་ཆེ་ལྔའི་རྩིག་པ་ནང་ནས་རིམ་པར་གཙོ་བོའི་རིགས་ཀྱི་ཁ་དོག་ནས་བརྩམ་ནས་ཕྱི་ནང་ལྔ་བསྒྲགས་སུ་གནས་པ། ཕྱིའི་འགྲམ་རྨངས་ན་འདོད་ཡོན་གྱི་སྣམ་བུ་རིན་པོ་ཆེ་དམར་པོའི་སྟེགས་བུས་བསྐོར་བ་ལ་ཤར་སྟོད་ནས་རིམ་པར་མཆོད་པའི་ལྷ་མོ་རྣམས་གཉིས་གཉིས་ཞལ་ནང་བསྟན་གྱིས་པི་ཝཾ་མ་སྔོན་མོ། གླིང་བུ་མ་སེར་མོ། རྔ་ཟླུམ་མ་དམར་མོ། རྫ་རྔ་མ་ལྗང་གུ་རྣམས་རང་རང་གི་ཕྱག་མཚན་འཛིན་པ།

36
00:23:35,395 --> 00:24:10,914
དེ་བཞིན་དུ་ལྷོར་སྒེག་མོ་སྔོན་མོ་དང་བཞད་མ་དམར་མོ་གཉིས་རང་རྒྱ་ཅན། གླ་མ་སེར་མོ་ཏིང་ཤག་འཛིན་པ། གར་མ་ལྗང་གུ་གར་རྒྱ་ཅན༑ ནུབ་ཏུ་མེ་ཏོག་མ་སེར་པོ། སྤོས་མནག་མོ། མར་མེ་མ་དམར་མོ། དྲི་མ་ལྗང་གུ་རྣམས་རང་རང་གི་ཕྱག་མཚན་ཅན། བྱང་དུ་གཟུགས་མ་དམར་མོ་མེ་ལོང་། རོ་མ་དམར་མོ་ཟས་གཞོང་། རེག་མ་ལྗང་གུན་བཟའ། ཆོས་དབྱིངས་མ་དཀར་མོ་ཆོས་འབྱུང་འཛིན་པ་ཐམས་ཅད་ཀྱང་ཞི་ཚུལ་སྒེག་ཉམས་ཅན་དར་དང་རིན་པོ་ཆེས་བརྒྱན་པ།

37
00:24:10,914 --> 00:24:35,044
སྒོ་ཁྱུད་ཀྱི་མཚམས་དང་ཤར་ལྷོ་ལ་སོགས་པའི་མཚམས་རྣམས་སུ་ཟླ་ཕྱེད་རྡོ་རྗེས་རེ་རེ་མཚན་པ། རྩིག་པའི་སྟེང་གི་ཁར་ཕ་གུ་སེར་པོ་ལ་རིན་པོ་ཆེའི་ཕྲ་ཚོམ་གྱིས་མཛེས་པ་བད་ཀྱི་ཚུལ་དུ་འཕྱར་བ། དེའི་སྟེང་དུ་བྲེ་སྤུངས་སམ་ཀ་ཐུང་གིས་བཏེགས་པའི་གདུང་མ། དེའི་སྟེང་དུ་ཐོག་ཕུབ་པའི་ཕྱམ་གྱི་གནས་ལ་ཙི་པ་ཏྲའི་ཁ་ནས། རིན་པོ་ཆེའི་དྲྭ་བ་དྲྭ་ཕྱེད་དང་།

38
00:24:35,044 --> 00:25:01,666
གཞན་ཡང་མེ་ཏོག་གི་ཕྲེང་བ་དང་། དར་དཔྱངས་མེ་ལོང་དང་ཟླ་ཕྱེད་རྔ་ཡབ་རླུང་གིས་བསྐྱོད་པ་དང་བཅས་པ་ཇི་ལྟར་རིགས་པས་མཛེས་པ། ཕྱམ་གྱི་སྟེང་དུ་རྒྱ་ཕིབས་འདོད་སྣམ་གྱི་ཕྱི་མཐའ་ཁེབས་པ་ཙམ་དུ་ཕྱིར་འཕྱང་བའི་ནང་གི་འོག་ཏུ་རིན་པོ་ཆེ་དཀར་པོའི་ཤར་བུ་སྤྱི་བླུགས་མགོ་ཐུར་བསྟན་ལྟར་འཕྲེང་བ་བསྒྲིག་པའི་རྩེ་རྣམས་ཕྱམ་གྱི་མ་མཐའི་ཐད་ཀར་སླེབ་པ།

39
00:25:01,666 --> 00:25:18,016
རྒྱ་ཕིབས་ཀྱི་ཐོག་ཏུ་དེའི་རྩ་བ་གནོན་བྱེད་རིན་པོ་ཆེའི་སྤང་ལེབ་དཀར་པོ་བང་རིམ་གསུམ་མམ་བཞི་ཡོད་པ་བསླངས་ནས་བསྒྲིགས་པ་པུ་ཤུ་མཆོད་རྟེན་རིས་སམ་ལན་ཀན་དུ་གྲགས་པ་སྟེ། འདི་ལ་པད་འདབ་ཕྱེད་པར་ཡང་བཤད་དེ་གཅིག་གོ །

40
00:25:18,016 --> 00:25:44,104
གཞལ་ཡས་ཁང་གི་ནང་དུ་ཀ་བ་བརྒྱད་ཀྱིས་བཏེགས་པའི་གདུང་བཞི་བསྣོལ་མའི་སྟེང་དུ་ཕྱམ་ཉི་ཤུ་རྩ་བརྒྱད་བཏང་བའི་དབུས་ཀྱི་མཐོངསཀ་མ་གཏོགས་བཀབ་པའི་སྟེང་དུ་རིན་པོ་ཆེའི་སྤང་ལེབ་བསྒྲིགས་པའི་གྲལ་མ༑ ཐོག་ས་རིན་པོ་ཆེ་བཅལ་དུ་བཀྲམ་པ། དབུས་ཕྱུར་བུར་ཞེས་པའི་དོན་མཐོང་ཀའི་ཟུར་བཞི་ཀ་བའམ་ཤིང་བརྩེགས་ཀྱི་བཀོད་པས་བཏེགས་པའི་སྟེང་དུ་རྒྱ་ཕེབས་བཀལ་བའི་རྩེ་མོར་རྡོ་རྗེ་རིན་པོ་ཆེའི་ཏོག་གིས་མཛེས་པར་བྱས་པ།

41
00:25:44,104 --> 00:26:10,016
ཕྱོགས་བཞིའི་རྩིག་པའི་དབུས་དྲང་ཐད་དུ་སྒོ་བཞི་ཕྱི་རོལ་སྒོ་ཁང་དང་བཅས་པའི་མར་སྣེ་ཟུར་གཉིས་དང་ཡར་སྣེ་འདོད་ཡོན་གྱི་སྣམ་བུ་ལ་ཐུགས་པའི་ཟུར་གཉིས་བཅས་སུ་ཀ་བ་བཞི་བཞིའི་སྟེང་དུ་གདུང་བཞི་བསྣོལ་མར་བཏང་བ། རྟ་བབས་ལ་རྒྱུ་འབྲས་གཉིས་ལས། རྒྱུའི་རྟ་བབས་ནི་སྒོར་འཇུག་པའི་ཐེམ་སྐས་ཏེ། སྒོ་གཡས་གཡོན་གྱི་སྒོ་ཕུབ་ཀྱི་མཚམས་དང་། སྒོ་དངོས་ཀྱི་ཕྱེ་མཚམས་སུ་ཐེམ་སྐས་བཞི་བཞི་སྟེ་བརྒྱད་དོ།

42
00:26:10,016 --> 00:26:43,126
འབྲས་བུའི་རྟ་བབས་ནི། སྒོ་སྟེང་གི་སྔར་གྱི་གདུང་བཞི་བསྣོལ་མའི་སྟེང་དུ་རྟ་བབས་སྣམ་བུ་བཞི་མའམ་བརྒྱད་མ་གང་རུང་ལས་འདིར་བརྒྱད་བརྩེགས་ལྟརན། རིམ་པར། རྟ་རྐང་། ཆུ་སྐྱེས། སྒྲོམ༑ ཟ་ར་ཚགས། སྣ་འཕྱང་། ཆུན་འཕྱང་། ཤར་བུ། རྒྱ་ཕིབས་ཏེ་བརྒྱད་དོ། དེ་ཡང་རྟ་རྐངནི་གཞི་སྔོན་པོ་ལ་གསེར་གྱི་རྡོ་རྗེ་འགྲེང་བུ་བསྒྲིགས་པ། ཆུ་སྐྱེསནི་རིན་པོ་ཆེ་དམར་པོའི་པད་འདབ་བསྒྲིགས་པ། སྒྲོམ་ནི་ཀ་ཐུང་གི་བར་ལ་རིན་པོ་ཆེ་སྣ་ཚོགས་ཀྱི་སྒྲོམ་ལེབས་བཙུད་པ། ཟར་ཚགས་ནི་སྣ་འཕྱང་ལས་དཔྱང་བའི་རིན་པོ་ཆེ་དཀར་པོའི་དྲྭ་མིག །

43
00:26:43,126 --> 00:27:06,676
སྣ་འཕྱངནི་ཕ་གུ་དང་འདྲ། ཆུན་འཕྱངནི་གཞི་བར་སྟོང་ལ་སེང་མགོའི་ཁ་ནས་རིན་པོ་ཆེའི་དྲྭ་བ་དྲྭ་ཕྱེད་འཕྱང་བ། ཤར་བུ་དང་རྒྱ་ཕིབས་གཉིས་ནི་སྔ་ཞུམ་ལྟ་བུ་ལ་རྒྱ་ཕིབས་ཀྱི་ཟུར་བཞིར་ཁྱུང་མགོའི་ལྐོག་མ་ནས་དྲིལ་བུ་རླུང་བསྐྱོད་དང་བཅས་པ་དཔྱང་བ། རྟ་བབས་ཀྱི་མདུན་དབུས་སུ་གླང་རྒྱབ་མིག་གསུམ་བསྐོར་བའི་ནང་དུ་རིན་པོ་ཆེའི་དྲྭ་བ་དང་དྲ་ཕྱེད་ཀྱིས་མཛེས་པ།

44
00:27:06,676 --> 00:27:54,831
རྒྱ་ཕིབས་ཀྱི་སྟེང་དུ་པདྨའི་ལྟེ་བར་གསེར་གྱི་འཁོར་ལོ་དང་དེའི་གཡས་གཡོན་གཉིས་སུ་ཐབས་ཤེས་རི་དྭགས་ཕོ་མོ་རྭ་ཡོད་མེད་གཉིས་ཀྱིས་བརྟེན་པའི་སྟེང་དུ་རིན་པོ་ཆེའི་གདུགས་དཀར་པོས་མཛེས་པ། གཞན་ཡང་སྟེང་དང་བར་མཚམས་རྣམས་སུ་རིན་པོ་ཆེའི་བླ་རེ་དང་རྒྱལ་མཚན་དང་བ་དན་དང་རྔ་ཡབ་དང་གསེར་གྱི་སྐུད་པ་ལ་བརྒྱུས་པའི་དྲིལ་གཡེར་རླུང་གིས་བསྐྱོད་པས་སྒྲ་འབྱིན་པ་སོགས་མཛེས་པའི་རྒྱན་ཐམས་ཅད་ཀྱིས་བརྒྱན་པ་ཕྱི་གསལ་ནང་གསལ་དྭངས་ཤིང་ཐོགས་པ་མེད་པ་སྟེ་འདི་ནི་སྤྱི་ཙམ་དུ་ཡིན་ལ་བྱེ་བྲག་སྒྱུ་འཕྲུལ་སོགས་སོ་སོའི་སྒེར་ཆོས་ཡོད་པ་དེ་རྣམས་དེ་བཞིན་ཤེས་པར་བྱས་ལ།

45
00:27:54,831 --> 00:28:26,589
ཁྲོ་དཀྱིལ་གྱི་སྐབས་སུ་གདུལ་བྱ་མ་རུངས་པ་རྣམས་འདུལ་བའི་ཕྱིར་དུར་ཁྲོད་འབར་བའི་གཞལ་མེད་ཁང་གི་བཀོད་པ་ཞེས་ཐོད་པ་སྐམ་རློན་རྙིད་གསུམ་སྤེལ་མའི་རྩིག་པ། ལྷ་བརྒྱད་ཀྱི་ཀ་བ། ཀླུ་བརྒྱད་ཀྱི་གདུང་མ། རྒྱུ་སྐར་ཉེར་བརྒྱད་ཀྱི་ཐོག་ཕུག །གཟའ་བརྒྱད་དང་ཉི་ཟླའི་སྐར་ཁུང་། སྦྲུལ་དང་ཐོད་པའི་དྭ་ཕྱེད། རྟ་བབས་རྣམས་ཀྱང་སོར་མོ་དང་ཐོད་པ་དང་དོན་སྙིང་ལྔ་དང་ཉི་ཟླའི་ཕྲེང་བས་སྤྲས་པས་རྐང་ལག་གི་ཤར་བུ།

46
00:28:26,589 --> 00:28:48,910
རྒལ་ཚིག་གི་མདའ་ཡབ། ལྷ་ཆེན་པོའི་ཐོད་པ་སྒྲུབ་པའི་རྒྱ་ཕིབས་ཀྱི་སྟེང་དུ་ཙིཏྟའི་ཏོག་གི་མཛེས་པ། མི་རོའི་རྒྱལ་མཚན། ཞིང་ལྤགས་ཀྱི་བླ་བྲེ། རོསྐུའི་རྔ་ཡབ། རྒྱུ་མའི་ལྡ་ལྡི། གློ་སྙིང་གི་འཕྱང་འཕྲུལ་སོགས་དང་། ཕྱིནང་གི་ས་གཞི་ཐམས་ཅད་དུ་དུར་ཁྲོད་དང་ཁྲག་མཚོར་འཁྱིལ་བ། ཕྱི་ནང་ཀུན་ཏུ་འཇིགས་པའི་མེ་འོད་དང་རླུང་ནག་འཚུབ་དམར་འཁྱིལ་བ་སོགས་ཏེ།

47
00:28:48,910 --> 00:29:10,221
རྒྱུད་གཞུང་ལ་ལར་མཆོག་ཆེན་གྱི་གདུང་དང་མཆོག་ཕྲན་གྱི་དྲལ་ཕྱམ་ཞེས་འབྱུང་བ་མཆོག་ཆེན་ནི་མི་རོ་དང༌། མཆོག་ཕྲནནི། རྒྱལ་རིགས་ལས་གོལ་བ་བྲག་གི་རྩང་པ། བྲམ་ཟེའི་རིགས་ལས་གོལ་བ་སྤང་གི་ཕྱི་བ།རྗེ་རིགས་ལས་གོལ་བ་ནགས་ཀྱི་སྤྲེའུ། གདོལ་བའི་རིགས་ལས་གོལ་བ་ཆུའི་སྦལ་པ་རྣམས་སུ་གུ་རུ་རིན་པོ་ཆེས་མཛད་པའི་ཕུར་འགྲེལ་ལས་གསུངས། དཀྱིལ་འཁོར་སོ་སོའི་

